<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 360</i></li><li style="color: red;"><b>Vavaka sy Hira</b> <i>p. 388</i></li><li style="color: red;"><b>Fihirana Dera</b> <i>p. 180</i></li><li style="color: red;"><b>Fihirana Hasina</b> <i>p. 143</i></li><li style="color: red;"><b>Ankalazao ny Tompo</b> <i>p. 273</i></li></ul><p><strong>Handeha an-kafaliana hanatrika an&#39;Andriamanitra aho e</strong><br />
<strong>Any an-tendrombohitra masina,</strong><br />
<strong>Ny tebitebin-tsaiko, ny ahiahim-poko e, ny hadisoako e</strong><br />
<strong>Tsy mahasakana ahy tsy hanatona anao, Tompo &ocirc;.&nbsp;</strong></p>

<p><em>(Eks. 3,7-14)&nbsp;</em></p>

<p>1 Hitako ny fahorian&#39;ny vahoakako any Ejipta,<br />
<span style="font-size:inherit">&nbsp;Henoko ny sentosento sy ny tarainany;</span><br />
<span style="font-size:inherit">&nbsp;Ka irahiko ianao mba handeha hanafaka azy e,</span><br />
<span style="font-size:inherit">&nbsp;Fa homba anao hatrany hatrany anie aho.</span></p>

<p><span style="font-size:inherit">2 Eny, ry Tompo, fa iza moa no anaranao?</span><br />
<span style="font-size:inherit">&nbsp;Ary omeo famantarana aho fa irakao,</span><br />
<span style="font-size:inherit">&nbsp;Tsotra dia tsotra ny anarako, hoy ny Tompo e:</span><br />
<span style="font-size:inherit">&nbsp;&quot;Andriamanitra velona&quot; hoe no naniraka anao.</span></p>

<p><em>(Rm. 8, 14-17)</em><br />
<span style="font-size:inherit">3 Efa naniraka ny Zanany tiany Andriamanitra,</span><br />
<span style="font-size:inherit">&nbsp;F&#39;izany no nanambar&agrave;ny ny tena fitiavany;</span><br />
<span style="font-size:inherit">&nbsp;Nanangana antsika tao amin&#39;ny Fanahiny izy e,</span><br />
<span style="font-size:inherit">&nbsp;Nanandratra antsika hiara-mandova amy Zanany.</span></p></body></html>