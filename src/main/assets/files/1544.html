<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 548</i></li><li style="color: red;"><b>Ankalazao ny Tompo</b> <i>p. 500</i></li></ul><p>1 Jesoa &ocirc;,<br />
&nbsp;Ampy ahy ny fahazarako sy ny toetrako hatrizao:<br />
&nbsp;Havozo sy sakamalao ny tarigetrako sy ny anao.<br />
&nbsp;<br />
&nbsp;Raha mba fantatrao manko ny Tolotry ny Ray<br />
&nbsp;Sy ny Zanak&#39;olona mitafa aminao,<br />
&nbsp;Ho aina tsisy fetra no ho nirifanao,<br />
&nbsp;Ho foana ny hetaheta mangeja ny fonao.<br />
&nbsp;<br />
<strong>Narodan&#39;i Jesoa ny rindrim-panavahana</strong><br />
<strong>Sy fisainana lomorina najoron&#39;olombelona,</strong><br />
<strong>Fa toetra vaovao sahaza ny olom-banona</strong><br />
<strong>No indro fa atolony mba hivelomanao.</strong><br />
&nbsp;<br />
2 Jesoa &ocirc;,<br />
&nbsp;Ampy ahy ny fomban-drazako nivelomako hatrizao:<br />
&nbsp;Havozo sy sakamalao ny Andriamanitray sy ny anao.<br />
&nbsp;<br />
&nbsp;Raha mba fantatrao manko ny lahatry ny Ray<br />
&nbsp;Sy ny Zanak&#39;olona nomena hampiray,<br />
&nbsp;Dia Hery sy Fanahy no ho nantsoinao,<br />
&nbsp;Hampianatra ny vavaka nitsiry ao am-ponao.<br />
&nbsp;<br />
3 Jesoa &ocirc;,<br />
&nbsp;Fantatrao ny fomba fiainako sy ny amiko rehetra:<br />
&nbsp;Tsimbotry zary adrisa ny fireneko sy ny anao.<br />
&nbsp;<br />
&nbsp;Raha mba fantatrao manko ny Sitraky ny Ray<br />
&nbsp;Sy ny Zanak&#39;olona mahita ny fonao,<br />
&nbsp;Mesia efa tonga no io akaikinao,<br />
&nbsp;Nampidina ny Fiainana ho Famonjena anao.<br />
&nbsp;</p></body></html>