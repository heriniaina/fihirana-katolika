<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 355</i></li><li style="color: red;"><b>Fihirana Hasina</b> <i>p. 257</i></li><li style="color: red;"><b>Fihirana Dera</b> <i>p. 217</i></li></ul><p><strong>Fiainana mandalo</strong><br />
<strong>Sy mihelina ny eto an-tany,</strong><br />
<strong>Fa fiainana maharitra</strong><br />
<strong>No hitodiantsika.</strong></p>

<p><em>(Sal. 121)</em><br />
&nbsp;<br />
1 Hafaliana no nanenika ny tenako rehetra<br />
&nbsp;Nilazana fa hizotra ho any an-tranon&#39;izy Tompo.<br />
&nbsp;Indro tonga soa &#39;zahay, tapitra eto re ny dia,<br />
&nbsp;Eto am-bavahadinao, ry Si&ocirc;na tsara rindra.<br />
&nbsp;<br />
2 Ao no miakatra ireo foko, dia ny fokon&#39;izy Tompo;<br />
&nbsp;Ao ny anaran&#39;izy Tompo no derain&#39;i Israely.<br />
&nbsp;Fiketraham-pitsar&agrave;na no mijoro anatiny ao,<br />
&nbsp;Ary miorina ao anivony ao ny tranon&#39;i Davida!<br />
&nbsp;<br />
3 Angataho, italahoy fiadanana i Si&ocirc;na;<br />
&nbsp;Fanambinana e, mba ho amin&#39;ny olon-tia anao rehetra!<br />
&nbsp;Fiadanana e, mba honina ao anaty mandanao,<br />
&nbsp;Ka hanjaka lalandava ao anaty rovanao!<br />
&nbsp;<br />
4 Noho ireo sakaiza maro sy &#39;reo havako rehetra,<br />
&nbsp;Aoka aho hilaza hoe: Fiadanana ho anao!<br />
&nbsp;Noho ny tranon&#39;izy Tompo, dia &#39;lay Andriamanitray,<br />
&nbsp;Tiako indrindra, ry Si&ocirc;na, ny mba hiadananao!<br />
&nbsp;<br />
5 Andriamanitra &ocirc;, indreto izahay hidera anao,<br />
&nbsp;Fa ny lahitokanao no miara-dalana aminay;<br />
&nbsp;Hankahery anay hatrany ny Fanahy nomena anay,<br />
&nbsp;Mba ho tody soa &#39;zahay hiara-monina aminao!<br />
&nbsp;</p></body></html>