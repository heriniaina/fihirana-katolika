<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 612</i></li><li style="color: red;"><b>Vavaka sy Hira</b> <i>p. 668</i></li><li style="color: red;"><b>Fihirana Vaovao</b> <i>p. 27</i></li></ul><p><strong>Mpamonjy no teraka ho antsika e,</strong><br />
<strong>Mpamonjy Jesoa Andriamanitra e.</strong><br />
&nbsp;<br />
1 Tsarovy i Adama sy i Eva nony nanota e,<br />
&nbsp;Ny varavaran&#39;ny lanitra dia nikatona e.<br />
&nbsp;<br />
2 Izao i Jesoa Mpamonjy efa manavotra e,<br />
&nbsp;Ny varavaran&#39;ny lanitra indro mivoha a r&ocirc;.<br />
&nbsp;<br />
3 Fahiny isika olombelona niadiady anie,<br />
&nbsp;Izao i Jesoa Mpamonjy tonga hampihavana e.<br />
&nbsp;<br />
4 Ny ory sy ny madinika tsisy mpiantra anie<br />
&nbsp;Antsoin&#39;i Jesoa mpamonjy fa tiany ho sambatra e.<br />
&nbsp;<br />
5 Izay maniry ho voavonjy ho afa-mandresy e,<br />
&nbsp;Ampian&#39;i Jesoa Mpamonjy ho amin&#39;ny Ray a r&ocirc;.</p></body></html>