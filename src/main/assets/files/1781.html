<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 733</i></li><li style="color: red;"><b>Vavaka sy Hira</b> <i>p. 269</i></li><li style="color: red;"><b>Ankalazao ny Tompo</b> <i>p. 24</i></li><li style="color: red;"><b>Fihirana Vaovao</b> <i>p. 279</i></li></ul><p><strong>Tonga sahady ankehitriny izao</strong><br />
<strong>Ny andro andrenesan&#39;ny maty rehetra ny feo,</strong><br />
<strong>Ny feon&#39;ny Zanak&#39;Andriamanitra,</strong><br />
<strong>Ka ho velona izay handre an&#39;izany,</strong><br />
<strong>Ka ho velona, eny ho velona izay handre. </strong><em>(Jn. 5, 25)</em></p>

<p><em>(Sal. 28)</em>&nbsp;</p>

<p>1 Rey Zanak&#39;Andriamanitra,<br />
&nbsp;Mieke ny Tompo;<br />
&nbsp;Ny Tompo iekeo voninahitra sy hery.<br />
&nbsp;<br />
2 Ny anaran&#39;ny Tompo iekeo voninahitra.<br />
&nbsp;Ny Tompo iankohofy<br />
&nbsp;Ao an-kianjany masina.<br />
&nbsp;<br />
3 Injao ny feon&#39;ny Tompo ilay mahery:<br />
&nbsp;Andriamanitra tsitoha mampitalakotroka,<br />
&nbsp;Ny Tompo ambony rano midadasika.<br />
&nbsp;<br />
4 Injao ny feon&#39;ny Tompo ilay mahery,<br />
&nbsp;Injao ny Tompo ilay be voninahitra,<br />
&nbsp;Injao ny Tompo mamotika sedera.<br />
&nbsp;<br />
5 Ny sederan&#39;i Lib&agrave;na potehin&#39;ny Tompo,<br />
&nbsp;I Lib&agrave;na ampitroariny toa zanak&#39;omby,<br />
&nbsp;I Siri&ocirc;na: toa vantotr&#39;ombimanga.<br />
&nbsp;<br />
6 Injao ny feon&#39;ny Tompo mandefa ny tselatra,<br />
&nbsp;Injao ny Tompo mampihovotra ny efitra:<br />
&nbsp;Ny efitr&#39;i Kadesa indray mihorohoro.<br />
&nbsp;<br />
7 Injao ny feon&#39;ny Tompo manodidina ny ala:<br />
&nbsp;Ny hazo rehetra tapatapaka sy lavo;<br />
&nbsp;Ary hoy ny ao an-dapany: voninahitra!<br />
&nbsp;<br />
8 Ny Tompo mipetraka ambonin&#39;ny onja,<br />
&nbsp;Manjaka hatrizay;<br />
&nbsp;Ny Tompo hitahy sy hanome fiadanana,<br />
&nbsp;Ny Tompo anie hankahery ny olony.</p></body></html>