<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 173</i></li><li style="color: red;"><b>Fihirana Hasina</b> <i>p. 234</i></li><li style="color: red;"><b>Vavaka sy Hira</b> <i>p. 324</i></li><li style="color: red;"><b>Fihirana Vaovao</b> <i>p. 443</i></li></ul><p><strong>Midoboka toa ranomasina,</strong><br />
<strong>Ny feon&#39;i Kristy Tompo,</strong><br />
<strong>Mahatsangana ho velona</strong><br />
<strong>Izay nodimandry.</strong></p>

<p><em>(Sal. 92)</em></p>

<p>1 Andriana manjaka ianao, ry Tompo,<br />
&nbsp;Mitafy ny hery tsy hay tohaina;<br />
&nbsp;Ny zava-drehetra harin-tananao<br />
&nbsp;Tomombana fatratra, tsy mivena.<br />
&nbsp;<br />
2 Mirafitra mafy ny rovanao,<br />
&nbsp;Fa manda miorina tsy mikoro;<br />
&nbsp;Hatrany am-boalohany teo ianao,<br />
&nbsp;Ho mandrakizay re tsy hanam-petra.<br />
&nbsp;<br />
3 Ny ony, ry Tompo, manandra-peo,<br />
&nbsp;Mandefa ny onjany hiraondraona,<br />
&nbsp;Midoboka mafy ny feon-driaka:<br />
&nbsp;Manoatra an&#39;ireny ianao Tomponay!<br />
&nbsp;<br />
4 &#39;Reo teny rehetra voalazanao<br />
&nbsp;E, lalina, marina, tsy mivaona;<br />
&nbsp;Ny fahamasinana feno haja<br />
&nbsp;Manerana izany fonenanao.<br />
&nbsp;<br />
5 Isaory ny Ray loharanon&#39;aina,<br />
&nbsp;Ny Zanany tokana &#39;zay mpandova;<br />
&nbsp;Natolony antsika ny fanjakany,<br />
&nbsp;Satria ny Fanahiny momba antsika.<br />
&nbsp;</p></body></html>