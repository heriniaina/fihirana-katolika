<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 162</i></li><li style="color: red;"><b>Vavaka sy Hira</b> <i>p. 389</i></li><li style="color: red;"><b>Fihirana Hasina</b> <i>p. 329</i></li></ul><p><strong>Fa toy izao ny fitiavan&#39;Andriamanitra e:</strong><br />
<strong>Izy no tia antsika mialoha</strong>.</p>

<p><em>(Det. 32)</em><br />
&nbsp;<br />
1 Henoy, fa hivolana aho, ry lanitra,<br />
&nbsp;Ry tany, mandrenesa izany teniko.<br />
&nbsp;Hirotsaka toa erika ny anatro,<br />
&nbsp;Hilatsaka toa ando anie ny teniko!<br />
&nbsp;<br />
2 Toa orana tandrify zava-maitso,<br />
&nbsp;Toa rano manakotsa vondron&#39;ahitra:<br />
&nbsp;Anaran&#39;izy Tompo no antsoiko...<br />
&nbsp;Hobio ny fiandrianan&#39;Andriamanitra.<br />
&nbsp;<br />
3 Fa izy vatolampy: soa ny asany,<br />
&nbsp;He rariny &#39;zay lalana soritany;<br />
&nbsp;Ny Tompo mahatoky tsisy hosoka,<br />
&nbsp;Ary hitsiny sy marina tanteraka.<br />
&nbsp;<br />
4 Nivadika izy ireo nandao ny marina,<br />
&nbsp;Taranaka fangoloka, mpamitaka!<br />
&nbsp;Izany ve no ataonareo ny Tompo,<br />
&nbsp;Ry olona tsy hendry, tsy mandinika!<br />
&nbsp;<br />
5 Tsy izy va no ray nahary anao,<br />
&nbsp;Nanampy anao hijoro ho marim-pototra?<br />
&nbsp;Tsarovy irony andro fahagola re,<br />
&nbsp;Todiho ireny taona nifanaraka!<br />
&nbsp;<br />
6 Resaho ny rainareo fa hatorony,<br />
&nbsp;Resaho koa ny ntaolo fa hambarany.<br />
&nbsp;&#39;Lay avo raha nanao ny firenena,<br />
&nbsp;Nizara ny taranak&#39;olombelona.<br />
&nbsp;<br />
7 Nametra ny vahoaka isan-tokony,<br />
&nbsp;Manaraka ny fokon&#39;i Israely;<br />
&nbsp;Ny lova ho zay Tompo dia ny olony,<br />
&nbsp;I Jak&ocirc;ba nofidiny ho anjara lovany.<br />
&nbsp;<br />
8 Fa tany an&#39;efitra izy no natsangany,<br />
&nbsp;Dia efitra mangina nijaliany,<br />
&nbsp;Ka indro nombombany, notandremany<br />
&nbsp;Narovany toy ny anakandriamasony.<br />
&nbsp;<br />
9 Toa vorona mahery miahy ny akaniny:<br />
&nbsp;Manidina manaloka ny zanany,<br />
&nbsp;Velariny ny elany ho an-janany,<br />
&nbsp;Velariny hipetrahany eo amboniny.<br />
&nbsp;<br />
10 Ny Tompo no hany afaka mitsimbina,<br />
&nbsp;Tsy manana andriamani-kafa ny olony.<br />
&nbsp;Isaory &#39;zay nataony tamintsika re!<br />
&nbsp;Isika hiombon-dova amin-Janany.<br />
<br />
&nbsp;</p></body></html>