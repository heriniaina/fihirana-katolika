<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 467</i></li><li style="color: red;"><b>Ankalazao ny Tompo</b> <i>p. 464</i></li></ul><p>1- Raha noana mitofezaka iny aho,<br />
Aniraho olona hotiavina,<br />
Aniraho olona iray aho<br />
Hiandrandra ny indrafoko.<br />
Raha sendra ka mangetaheta aho,<br />
Jesoa Tompon&rsquo;ny fitiavana,<br />
Aniraho olona iray aho,<br />
Handrosoako ala hetaheta.</p>

<p>Fiv:<br />
<strong>Fitiavana tsy atakalo, Jesoa &ocirc; !<br />
Afoiko ho azy manontolo, Jesoa &ocirc; !<br />
Fitiavana tsy ankamerina, Jesoa &ocirc; !<br />
Homeko maimaimpoana</strong></p>

<p>2- Raha jihitry ny hatsiaka aho,<br />
Aniraho olona hotiavina,<br />
Aniraho olona iray aho<br />
Tsy manana hirakofana.<br />
Raha tojo ny tsy fisiana aho,<br />
Jesoa, Tompon&rsquo;ny fitiavana,<br />
Tariho mankany amiko<br />
Ilay zandry fadiranovana.</p>

<p>3- Raha sendra ka mitambesatra,<br />
Ilay Hazo Fijaliako,<br />
Aniraho olona iray aho<br />
Tsy mahazaka ny anjarany.<br />
Raha sendra ny ratra anaty aho,<br />
Jesoa, Tompon&rsquo;ny Fitiavana,<br />
Aniraho olona iray aho<br />
Miandry fanasitranana.</p>

<p>4- Raha tonga ny andro hialana sasatra,<br />
Aniraho olona hotiavina,<br />
Aniraho olona iray aho<br />
Hitambezo ny herin-tsandriko.<br />
Raha sendra ka hamavoina aho,<br />
Jesoa, Tompon&rsquo;ny Fitiavana,<br />
Aniraho olona iray aho<br />
Hilazako ny hatsarany.</p>

<p>5- Raha trotraky ny hakiviana aho,<br />
Aniraho olona hotiavina,<br />
Aniraho olona iray aho<br />
Hanarenako ny herim-pony.<br />
Raha mila ho tafintohina aho,<br />
Jesoa, Tompon&rsquo;ny Fitiavana,<br />
Aniraho olona iray aho<br />
Harovako amin&rsquo;ny mpanaratsy.</p>

<p>6- Raha jembin&rsquo;ny fitiavan-tena aho,<br />
Jesoa, Tompon&rsquo;ny Fitiavana,<br />
Sariho ny eritreritro<br />
Hibanjina an&rsquo;Izy Ray.<br />
Naniraka Anao ho tia Izy,<br />
Jesoa, Tompon&rsquo;ny Fitiavana,<br />
Hizara hafaliana feno !</p>

<p>Ank. p. 464.</p></body></html>