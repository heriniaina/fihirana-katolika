<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 338</i></li><li style="color: red;"><b>Fihirana Hasina</b> <i>p. 243</i></li><li style="color: red;"><b>Ankalazao ny Tompo</b> <i>p. 181</i></li></ul><p><strong>Ny rako no fanekena vaovao,</strong><br />
<strong>Izay haharitra mandrakizay,</strong><br />
<strong>No indro hanasako,</strong><br />
<strong>Ny otan&#39;ny vahoaka rehetra.</strong><br />
<br />
1 Deraiko amy foko tontolo ny Tompo<br />
&nbsp;Anatrehan&#39;ireo olo-marina (Aleloia),<br />
&nbsp;Ao anivon&#39;ny Fiangonambeny:<br />
&nbsp;Lehibe manko ny asan&#39;ny Tompo.<br />
&nbsp;<br />
2 Madera tokoa &#39;zany asan&#39;ny Tompo,<br />
&nbsp;Ka tsy maty ny fahamarinany (Aleloia),<br />
&nbsp;Ka ny lazany koa tsy ho very,<br />
&nbsp;Hotsarovana mandrakizay.<br />
&nbsp;<br />
3 Mitsimbina, eny, miantra ny Tompo,<br />
&nbsp;Ka omeny sakafo ny olona (Aleloia),<br />
&nbsp;D&#39;ireo olona mino ny Tompo,<br />
&nbsp;Nananganany &#39;lay fanekena.<br />
&nbsp;<br />
4 Nasehony koa ny herin&#39;ny Tompo,<br />
&nbsp;Anatrehan&#39;ireo &#39;zay voafidy (Aleloia),<br />
&nbsp;D&#39;ireo olona mino ny Tompo,<br />
&nbsp;Nananganany &#39;lay fanekena.<br />
&nbsp;<br />
5 Nasehony koa ny herin&#39;ny Tompo,<br />
&nbsp;Anatrehan&#39;ireo &#39;zay voafidy (Aleloia),<br />
&nbsp;Ka ny lova omeny azy ireo<br />
&nbsp;Dia ny lovan&#39;ireo firenena.<br />
&nbsp;<br />
6 He! marina sady mahitsy ny Tompo,<br />
&nbsp;Ka ny lalany azo itokisana (Aleloia),<br />
&nbsp;Marim-pototra, tsy mba mikoro,<br />
&nbsp;Ka maharitra mandrakizay.<br />
&nbsp;<br />
7 Nandray famonjena ny olom-boafidy,<br />
&nbsp;Fanekem-baovao no iorenany (Aleloia),<br />
&nbsp;Ka mijoro ho mandrakizay:<br />
&nbsp;Eny, masina manko ny Tompo.<br />
&nbsp;<br />
8 Ny tahotra santatry ny fahendrena,<br />
&nbsp;&#39;Zay manoa ny Tompo ho velona (Aleloia),<br />
&nbsp;Ka ho feno ny fahalalana,<br />
&nbsp;Tsisy fetra ny lazan&#39; ny Tompo.<br />
&nbsp;<br />
9 Anao re, ry Tompo, ny dera sy laza,<br />
&nbsp;Fa ilay Fanekem-pihavanana (Aleloia),<br />
&nbsp;D&#39; ilay tokana mendrika anao,<br />
&nbsp;No manafaka anay amin&#39;ny ota.</p></body></html>