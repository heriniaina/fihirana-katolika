<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 128</i></li></ul><p class='auteur'><i>(Omer)</i></p><p>Ho fankasitrahana Anao Andriamanitra ô !<br />Noho ireo soa narotsakao ho ahy, <br />Indro aho vonon-kanompo Anao !<br />Andriamanitra ô !<br />Hampirohotra ny olona rehetra<br />Ho any aminao. O ia ie ! ( in-2 ).</p><p>Inty aho ry Andriamanitra ô !<br />Vonon-kanompo hikarakara<br />Ireo tsy mba misy mpiahy :<br />Ireo be antitra... Eny e !<br />Ireo kilemaina ... Eny e !<br />Ny marary hoditra... Eny e !<br />Hatramin'izao horaisiko ho anjarako <br />Ireo narian'izao tontolo izao... Eny e ! (in-2).</p><p>Ny tanako ry Andriamanitra ô !<br />Hiasa ho an’ny Eglizinao mahantra, <br />Mba ho herin'ireo mpitondra ao aminy;<br />Ka ho famindrako... Eny e !<br />Ho zary famonjena... Eny e !<br />Ireo diso lalana... Eny e !<br /> Ho famantaram-pahazavana, <br />Ka hiverenany any aminao...Eny e !. (in-2)</p><p>Ny vavako ry Andriamanitra ô !<br />Ho fianaran’ireo tsy mahalala, <br />Mba hitiavan'izy ireo Anao, <br />Fa efa nafoiko...Eny e !<br />Ny aiko tontolo...Eny e !<br />Ka raiso ho Anao... Eny e !<br />Fa ny foko dia tokam-pitia, <br />Ka tsy hikatsaka raha tsy Ianao... Eny e ! (in-2)</p></body></html>