<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 527</i></li><li style="color: red;"><b>Fihirana Hasina</b> <i>p. 278</i></li><li style="color: red;"><b>Vavaka sy Hira</b> <i>p. 401</i></li><li style="color: red;"><b>Ankalazao ny Tompo</b> <i>p. 211</i></li><li style="color: red;"><b>Fihirana Dera</b> <i>p. 254</i></li></ul><p><strong>I Jesoa Tompo hanangona firenena,</strong><br />
<strong>Raha tonga ny fotoana,</strong><br />
<strong>Ka havahany hisaraka amy ratsy</strong><br />
<strong>Ny olo-marina</strong>. <em>(Mt. 25, 32)</em></p>

<p><em>(Iz. 33, 13-18)</em><br />
&nbsp;<br />
1 Ianareo lavitra a, ianareo lavitra:<br />
&nbsp;Aoka hihaino ny teniko,<br />
&nbsp;Ianareo akaiky a, ianareo akaiky:<br />
&nbsp;Mahafantara ny heriko!<br />
&nbsp;Ny mpanota ao Si&ocirc;na mihorohoro,<br />
&nbsp;Toy izany ny mpihatsaravelatsihy!<br />
&nbsp;<br />
2 Ary iza kosa a, ary iza kosa<br />
&nbsp;No hahasedra ny memy?<br />
&nbsp;Zovy no hahatanty a, zovy no hahatanty<br />
&nbsp;Ny vain&#39;afo tsy maty?<br />
&nbsp;&#39;Reo mitory ny rariny raha miteny,<br />
&nbsp;Ka manaraka n&#39;hitsiny raha mihary!<br />
&nbsp;<br />
3 Tsy mandray tsolotra a, tsy mandray tsolotra,<br />
&nbsp;Tsy mba mifofo ain&#39;olona;<br />
&nbsp;Fa manapi-maso a, fa manapi-maso<br />
&nbsp;Mba tsy hijery ny ratsy.<br />
&nbsp;Izy ireny no hiakatra ny tan&agrave;na,<br />
&nbsp;Dia tan&agrave;na mimanda tsy hay resena.<br />
&nbsp;<br />
4 Tsy ho mosarena a, tsy ho mosarena,<br />
&nbsp;Ny fatsakany tsy ritra.<br />
&nbsp;Ilay Avo indrindra a, ilay Avo indrindra:<br />
&nbsp;&#39;Ndeha ho deraina fa marina!<br />
&nbsp;Fa ny Zanany hitsara &#39;reo firenena,<br />
&nbsp;Ny Fanahiny miaro an&#39;izay nantsoiny.</p></body></html>