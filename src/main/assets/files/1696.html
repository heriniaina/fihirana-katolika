<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 99</i></li><li style="color: red;"><b>Vavaka sy Hira</b> <i>p. 395</i></li><li style="color: red;"><b>Fihirana Hasina</b> <i>p. 676</i></li><li style="color: red;"><b>Fihirana Vaovao</b> <i>p. 70</i></li></ul><p><strong>Ray &ocirc;, Ray &ocirc;, ho tonga anie ny fanjakanao,</strong><br />
<strong>Ho tonga anie ny fanjakanao</strong>. <em>(Mt. 6, 10)</em></p>

<p><em>(Siraka 38, 1-8, 10-13)</em><br />
&nbsp;<br />
1 Iantrao re &#39;zahay, Andriamanitra Tompo,<br />
&nbsp;Ireo firenena aoka hatahotra anao:<br />
&nbsp;Amparo eo aminy ilay sandrinao<br />
&nbsp;Fa mbola tsy fantatr&#39;ireo ny herinao.<br />
&nbsp;<br />
2 Naneho taminay teo imasony ianao<br />
&nbsp;Fa masina indrindra, ka niaiky izahay.<br />
&nbsp;Ataovy mba tsapany koa ho hitanay<br />
&nbsp;Fa tsisy izay Tompo lehibe toa anao.<br />
&nbsp;<br />
3 Ary izy hahafantatra tahaka anay<br />
&nbsp;Fa hany Andriamanitra tokana ianao:<br />
&nbsp;Indraozy ireo zava-mahagaga fahiny,<br />
&nbsp;Omeo voninahitra ny sandrinao.<br />
&nbsp;<br />
4 Angony ity fianakavian&#39;i Jak&ocirc;ba,<br />
&nbsp;Tolory azy indray re ny lova fahiny:<br />
&nbsp;Iantrao &#39;reo antsoina amin&#39;ny anaranao,<br />
&nbsp;Ny lahimatoa amin&#39;ireo zanakao.<br />
&nbsp;<br />
5 Ny vohitrao masina koa re tsinjovy,<br />
&nbsp;&#39;Lay Jerosalema fonenana soa:<br />
&nbsp;Ataovy manako ao Si&ocirc;na ny hoby,<br />
&nbsp;Anatin&#39;ny tempoly ny haja sy ny hery.<br />
&nbsp;<br />
6 Andeha isika hidera ny Ray tia antsika,<br />
&nbsp;Naneho fahefana izy hanavotra antsika:<br />
&nbsp;Ny zanany no nanandratany antsika,<br />
&nbsp;Fanahiny no nahamendrika antsika.<br />
&nbsp;</p></body></html>