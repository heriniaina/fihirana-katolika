<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 135</i></li></ul><p class='auteur'><i>(Auguste Roby)</i></p><p>Nandao anareo aho ry Dada, <br />Nandao anareo aho ry Neny;<br />Nandeha an-tsitrapo, hamaly ny antso, <br />Hanara-dia an'i JESOA !</p><p>Mibitsika mangina ao anaty,<br />Anaty ny foko tsy miloaka,<br />Ilay feon'ny Fanahy Masina,<br />Maniraka hitory ny Evanjely.<br />(Tantano aho Jesoa ! mba tsy ho diso lalana),<br />Ampio finoana ho tody soa eo anilanao aho.<br />Mifankatiava ianareo, mifankatiava, (in-2)<br />Izany no didy navelako; (in-2)<br />Ataovy ho tonga mpianatro (in-2)<br />Ny firenena rehetra. (in-2)</p><p>Midera Anao aho ry Ray Mpahary<br />Nifidy ahy ho mpiandry ondrinao;<br />Ho mpiandry mahatoky tsy hivadika, <br />Hahery fo tsy ho mora kivy.<br />(Isaorako Ianao, be indra-fo sy fitiavana)<br />Nifidy ahy ho Apôstôly, mpizara famonjena.<br />Mifankatiava ianareo, mifankatiava, (in-2)<br />Izany no didy navelako: (in-2)<br />“Ataovy ho tonga mpianatro (in-2)<br />Ny firenena rehetra”. (in-2)</p></body></html>