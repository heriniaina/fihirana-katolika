<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 432</i></li></ul><p>1. Ario ny tahotrao,<br />
Ry olona osa fo!<br />
Izay lazain&rsquo;ny Tomponao<br />
Tsy hisy tsy ho to;<br />
Ny fisentoanao<br />
Dia reny avokoa;<br />
Ny feon&rsquo;ny fitarainanao<br />
Valiany tokoa.</p>

<p>2. Mpanjaka lehibe<br />
No itokianao;<br />
Ny tanany mahery re<br />
No hamonjena anao;<br />
Tsy misy mahal&agrave;<br />
&lsquo;Zay tiany hatao:<br />
Handositra amin-tahotra<br />
Ny fahavalonao.</p>

<p>3. Ny fitondrany soa<br />
No iankinonao;<br />
Koa aoka hofidiny koa<br />
Izay halehanao;<br />
Na dia tsy takatrao<br />
Ny sainy lalina.<br />
Izay tendreny ho anao<br />
Ekeo ho marina.</p>

<p>4. Ry Tompo tsara &ocirc;!<br />
Mba mijere anay,<br />
Na reraka aza re ny fo<br />
Tohanonao &lsquo;zahay:<br />
Ovay ny hevitray,<br />
Ny fonay hazavao,<br />
Izay atoronao anay<br />
Hizoranay izao.</p></body></html>