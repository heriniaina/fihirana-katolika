<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 782</i></li><li style="color: red;"><b>Fihirana Hasina</b> <i>p. 402</i></li></ul><p><strong>Derao sy hobio Andriamanitra!</strong><br />
<strong>Fa Masina izy, enim-boninahitra,</strong><br />
<strong>Otronin&#39;ny mponin&#39;ny lanitra.</strong><br />
<strong>Sambatra e Rasoamanarivo</strong><br />
<strong>Eo anivon&#39;ny fahazavan&#39;ny Tompo!</strong><br />
<strong>Sambatra e isika izao voafidin&#39;izy Ray</strong><br />
<strong>Hanjaka miaraka amin&#39;ny Zanany malalany,</strong><br />
<strong>Nantsoiny hatrizay handova ny anarany.</strong><br />
&nbsp;<br />
1 Sambatra tokoa i Victoire<br />
&nbsp;(Fa efa nandray) ny satro-boninahitra!<br />
&nbsp;(Nitsimoka) an-tany lonaka<br />
&nbsp;(Ny voa) nafafin&#39;izy Tompo:<br />
&nbsp;(Namokatra) zato heny<br />
&nbsp;&#39;Lay Teny, noraisiny, nekeny.<br />
&nbsp;<br />
&nbsp;Hisaorana anie ny anaran&#39;ny Tompo! )<br />
&nbsp;Ny anarany masina hisaorana anie!&nbsp;&nbsp; ) (indroa)<br />
&nbsp;Hisaorana anie ny anaran&#39;ny Tompo! )<br />
*Finoana arahin&#39;asa no nasehony,<br />
&nbsp;(Najorony) teo anivon&#39;ny ankohonany:<br />
&nbsp;(Niainany) ny fandeferana.<br />
&nbsp;<br />
&nbsp;(Tanatin&#39;) ny faharetana;<br />
&nbsp;(Ny hany) nampanjakainy<br />
&nbsp;Dia ilay Lal&agrave;nam-pitiavana.<br />
&nbsp;<br />
&nbsp;Hisaorana anie ny anaran&#39;ny Tompo! )<br />
&nbsp;Ny anarany masina hisaorana anie!&nbsp;&nbsp;&nbsp;) (indroa)<br />
&nbsp;Hisaorana anie ny anaran&#39;ny Tompo!&nbsp;)<br />
&nbsp;<br />
(Valin-kira be:)<br />
&nbsp;Rasoamanarivo dia vavolombelona:<br />
- Nandray ny Evanjely ho teny mahavelona.<br />
- Isaorana Andriamanitra namolavola azy<br />
- Ho tara-pahazavana eto amin&#39;ny Nosintsika.<br />
- Deraina ny herim-po izay nasehony<br />
- Handravana ny asan&#39;ny haizina.<br />
&nbsp;Misik&igrave;na isika ankehitriny<br />
&nbsp;Fa manohy ny adin&#39;ny olo-marina.<br />
&nbsp;<br />
&nbsp;Hisaorana anie ny anaran&#39;ny Tompo! )<br />
&nbsp;Ny anarany masina hisaorana anie!&nbsp;&nbsp;&nbsp;) (indroa)<br />
&nbsp;Hisaorana anie ny anaran&#39;ny Tompo!&nbsp;)<br />
&nbsp;<br />
2 Nandala ny ara-panahy i Victoire,<br />
&nbsp;(Naneho) fitiavam-bavaka tsy niato,<br />
&nbsp;(Tahaka) ny ombimanga<br />
&nbsp;(Miandrandra) loharano velona:<br />
&nbsp;(Fa raikitra) tao am-pony<br />
&nbsp;(Ny hitoetra) an-tranon&#39;izy Tompony.<br />
&nbsp;<br />
&nbsp;Hisaorana anie ny anaran&#39;ny Tompo! )<br />
&nbsp;Ny anarany masina hisaorana anie!&nbsp;&nbsp;&nbsp;) (indroa)<br />
&nbsp;Hisaorana anie ny anaran&#39;ny Tompo!&nbsp;)<br />
*Fa iraka mahatoky i Victoire,<br />
&nbsp;(Niatrika) lazon&#39;adim-pahavalo:<br />
&nbsp;(Nangoraka) &quot;ireo tavela&quot;.<br />
&nbsp;<br />
&nbsp;(Sahala) amin&#39;ny ondry mihahaka,<br />
&nbsp;(Namondrona) ny Fiangonana<br />
&nbsp;Voasedran&#39;ny andro fitsapana!<br />
&nbsp;<br />
&nbsp;Hisaorana anie ny anaran&#39;ny Tompo! )<br />
&nbsp;Ny anarany masina hisaorana anie!&nbsp;&nbsp;&nbsp;) (indroa)<br />
&nbsp;Hisaorana anie ny anaran&#39;ny Tompo!&nbsp;)<br />
&nbsp;<br />
(Valin-kira be:)<br />
&nbsp;Rasoamanarivo no Ray aman-dReny<br />
- Nampianatra namindra, niasa sy niteny.<br />
- I Masina Maria no Reny nanampy,<br />
- Nandal&agrave;ny hatrany ny antson&#39;ny Fanahy.<br />
- Ny soron&#39;i Jesoa no nanovozany<br />
- Ilay hery sy fitiavana tsy lefy;<br />
&nbsp;Niasany hamokaran&#39;ny Fireneny:<br />
&nbsp;Olom-banona ny zanak&#39;Andriamanitra.<br />
&nbsp;<br />
&nbsp;Hisaorana anie ny anaran&#39;ny Tompo! )<br />
&nbsp;Ny anarany masina hisaorana anie!&nbsp;&nbsp;&nbsp;) (indroa)<br />
&nbsp;Hisaorana anie ny anaran&#39;ny Tompo!&nbsp;)<br />
&nbsp;</p></body></html>