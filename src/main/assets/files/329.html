<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 755</i></li><li style="color: red;"><b>Fihirana Hasina</b> <i>p. 609</i></li></ul><p><strong>Mitoera eto amiko, &ocirc; ry Jesoa be fitiavana </strong><br />
<strong>Saro-tahotra ny foko sady mora mianjera </strong><br />
<strong>Ny sakaiza mora miala toy izany koa ny havana </strong><br />
<strong>Iza no hiaraka amiko, &ocirc; ry Jesoa mitoera (2x) </strong><br />
<br />
1. Fantatrao fa tia Anao, &lsquo;zany foko sy ny heriny<br />
Isan&#39;andro vao mifoha, lasanao ny eritreriny<br />
Raha tezitra ny onja tamin&rsquo;ny sambon&rsquo;ny fiainako<br />
Fantatrao fa taminao no hany niotarainako<br />
<br />
2. Fantatrao fa osa loatra &#39;ty fanahy fadiranovana<br />
Zay miantso Anao tsy tapaka eto an-tany fandalovana<br />
Raha noana indray ny foko fa nidaboka sy lanaka<br />
Fantatrao fa nifanojo ny fijerintsika mianaka<br />
<br />
3. Fantatrao fa nanantena lalandava ny fanahiko<br />
&#39;Reny bitsika mangina ao anaty ny angatahiko<br />
Raha torovana ny foko tena kivy sady reraka<br />
&#39;Zany foko kivy izany hanantena anao tanteraka</p></body></html>