<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 696</i></li><li style="color: red;"><b>Vavaka sy Hira</b> <i>p. 594</i></li></ul><p>1 Ry Maria &ocirc;, topazo maso antra<br />
&nbsp;Ny havanay e nisaraka aminay<br />
&nbsp;Henoinao ny feo any an-koatra<br />
&nbsp;Miantso anao, ka mba vonjeo re.<br />
<br />
<strong>Ry Maria &ocirc;, madio,</strong><br />
<strong>Iraho ny Anjely</strong><br />
<strong>Hitari-dalana &#39;lay havanay</strong><br />
<strong>Ho any am-paradisanao.</strong><br />
<br />
2 Ry Maria &ocirc;, matoky anao izahay,<br />
&nbsp;Fa ianao &#39;lay mpiaro anay;<br />
&nbsp;Vohay re ny varavaran&#39;ny lanitra<br />
&nbsp;Hidiranay ho eo anilanao.<br />
<br />
3 Ry Maria &ocirc;, mpanafaka alahelo,<br />
&nbsp;Raha avy koa e izay farandroko,<br />
&nbsp;Aoka izahay hifankahita tava<br />
&nbsp;An-danitrao, ka ho mandrakizay.</p></body></html>