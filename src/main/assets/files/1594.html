<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 296</i></li><li style="color: red;"><b>Fihirana Hasina</b> <i>p. 588</i></li><li style="color: red;"><b>Fihirana Vaovao</b> <i>p. 256</i></li></ul><p><em>(Sal. 64)</em></p>

<p><strong>Teny mahafaly no torio, ary ataovy antso avo:</strong><br />
<strong>Aleloia, aleloia,</strong><br />
<strong>Dera ho anao, Tompo &ocirc;, dera ho anao, Tompo &ocirc;</strong>,<span style="font-size:inherit">&nbsp;</span></p>

<p>1 Mendrika anao, Andriamanitray, ny fiderana ao Si&ocirc;na,<br />
&nbsp;Ny vavakay ao Jerosalema, fa ianao mpihaino vavaka.<br />
&nbsp;<br />
2 Miantso anao ny olon-drehetra, havelanao hadisoana:<br />
&nbsp;Sambatra endrey &#39;zany voafidinao, antsoinao ho any an-dapanao.<br />
&nbsp;<br />
3 Ny zava-tsoa an-tranonao omeo anay, &ocirc; ry Tompo,<br />
&nbsp;Fa ianao no mpamonjy anay fanantenan&#39;izao tontolo izao.<br />
&nbsp;<br />
4 Ny herinao, ranomasim-be, ampitsaharin&#39;izy Tompo:<br />
&nbsp;Toy izany koa ny vahoaka maro hatahotra ny Andriamanitray.<br />
&nbsp;<br />
5 Fa ianao no tompon&#39;ny tany sy manome fitahiana,<br />
&nbsp;Orana be, rano am-parihy handonaka ny tanimbarinay.<br />
&nbsp;<br />
6 Arovanao Zanaharinay ny asanay eny an-tsaha:<br />
&nbsp;Ny tany izay vao navadikay fafazanao amin&#39;ny oram-be.<br />
&nbsp;<br />
7 Tsimbininao &#39;reny voa nafafy, arovanao tsy ho faty:<br />
&nbsp;Arotsakao ny ando maraina hamelona ny fafy varinay.<br />
&nbsp;<br />
8 Ho maitso be ny tanetinay feno an&#39;ireo omby maro,<br />
&nbsp;Ny lohasaha feno tsirim-bary toa henonay midera anao, ry Ray.</p></body></html>