<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 374</i></li><li style="color: red;"><b>Ankalazao ny Tompo</b> <i>p. 453</i></li></ul><p><strong>Aleloia, aleloia!</strong><br />
<strong>Nampahiratra ny jamba ny Tompo.</strong> (indroa)<br />
<strong>Aleloia, aleloia!</strong><br />
<strong>Ary tsara avokoa izay nataony,</strong><br />
<strong>Izay nataony tet&yacute; amintsika</strong><br />
<strong>Tsara avokoa</strong>. <em>(Mk. 7, 37)</em></p>

<p><em>(Sal, 145)</em></p>

<p>1 Aleloia! Derao!<br />
&nbsp;E! Derao ny Tompo!<br />
&nbsp;Ry fanahiko, hirao<br />
&nbsp;Ny fiderana azy Tompo!<br />
&nbsp;<br />
2 Izaho hidera azy Tompo<br />
&nbsp;Amin&#39;ny androko rehetra<br />
&nbsp;Ary hiantsa ny Andriamanitro,<br />
&nbsp;Raha mbola velona aina.<br />
&nbsp;<br />
3 Aza mba mitoky foana<br />
&nbsp;Amin&#39;ny olona mpifehy,<br />
&nbsp;Na amin&#39;ny zanak&#39;olombelona<br />
&nbsp;Izay tsy afa-mamonjy.<br />
&nbsp;<br />
4 Raha tapitra aina ireny<br />
&nbsp;Dia miverina amin&#39;ny tany,<br />
&nbsp;Ary izany andro izany<br />
&nbsp;No haharavan&#39;ny fikas&agrave;ny.<br />
<em>&nbsp;(Aleloia! Derao!<br />
&nbsp;E! Derao re ny Tompo!)</em><br />
&nbsp;<br />
5 Sambatra e ny matoky<br />
&nbsp;Ny Andriamanitr&#39;i Jak&ocirc;ba,<br />
&nbsp;Ary izay manankim-po<br />
&nbsp;Amin&#39;ny Tompo Andriamanitra.<br />
&nbsp;<br />
6 Dia izy ilay namorona<br />
&nbsp;Irony tany aman-danitra,<br />
&nbsp;Mbamin&#39;ny ranomasimbe<br />
&nbsp;Sy ny ao aminy rehetra.<br />
&nbsp;<br />
7 Ilay mpitandro ny marina<br />
&nbsp;Amin&#39;ny taona tsisy fetra,<br />
&nbsp;Ary manome ny rariny<br />
&nbsp;An&#39;ireo ampahoriana.<br />
&nbsp;<br />
8 Ilay manome sakafo<br />
&nbsp;Ho an&#39;ny noana mitofezaka;<br />
&nbsp;Izy Tompo ilay mamaha<br />
&nbsp;Ny fatoran&#39;ny mpigadra.<br />
<em>&nbsp;(Aleloia! Derao!<br />
&nbsp;E! Derao re ny Tompo!)</em><br />
&nbsp;<br />
9 Izy Tompo nampahiratra<br />
&nbsp;Ny mason&#39;ireo jamba;<br />
&nbsp;Izy Tompo nampitraka<br />
&nbsp;Ny milofika sy kivy.<br />
&nbsp;<br />
10 Izy Tompo tia ny marina<br />
&nbsp;Sy miaro ny vahiny:<br />
&nbsp;Tompo andrin&#39;ny kamboty<br />
&nbsp;Mbamin&#39;ny mpitondra tena.<br />
&nbsp;<br />
11 Izy Tompo mampiviona<br />
&nbsp;Ny halehan&#39;ny olon-dratsy;<br />
&nbsp;Izy Tompo dia hanjaka<br />
&nbsp;Amin&#39;ny taona tsisy fetra.<br />
&nbsp;<br />
12 Eny, izy, ry Si&ocirc;na,<br />
&nbsp;No tena Andriamanitrao<br />
&nbsp;Amin&#39;ny taona mifandimby,<br />
&nbsp;Aleloia! Aleloia!<br />
<em>&nbsp;(Aleloia! Derao!<br />
&nbsp;E! Derao re ny Tompo!)</em><br />
&nbsp;<br />
13 Ho an&#39;ny Ray be fiantra,<br />
&nbsp;Ho an&#39;ny Zanaka Mpamonjy<br />
&nbsp;Sy Fanahy Mpisolovava<br />
&nbsp;Ny voninahitra sy ny haja.</p></body></html>