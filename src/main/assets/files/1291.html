<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 821</i></li><li style="color: red;"><b>Fihirana Hasina</b> <i>p. 368</i></li></ul><p><em>(Jn. 15, 1-8)</em></p>

<p>1 &#39;Zaho no tena &#39;lay foto-boaloboka<br />
&nbsp;Ary ny Raiko no mpamboly azy.<br />
&nbsp;<br />
2 N&#39; sampana eo amiko izay tsy mamoa:<br />
&nbsp;&#39;Reo dia esorina hiala avokoa.<br />
&nbsp;<br />
3 &#39;Reo &#39;zay mamoa tsara kosa andrantsanany<br />
&nbsp;Mba hamoazany bebe kokoa.<br />
&nbsp;<br />
4 Efa madio koa izao ianareo<br />
&nbsp;Noho ny teny nataoko anareo.<br />
&nbsp;<br />
5 Aoka ianareo hitoetra ao amiko<br />
&nbsp;&#39;Zaho hitoetra ao aminareo.<br />
&nbsp;<br />
<strong>Hoy ny Tompo, ny Tompo Jesoa.</strong><br />
&nbsp;<br />
6 Tsy afa-mamoa samirery ny sampana<br />
&nbsp;Raha tsy miray amin&#39;ny foto-boaloboka.<br />
&nbsp;<br />
7 Tahaka izany mihitsy ianareo<br />
&nbsp;Raha tsy mitoetra ao amiko koa.<br />
&nbsp;<br />
8 &#39;Zaho no tena &#39;lay foto-boaloboka<br />
&nbsp;Ary ianareo izao kosa no sampany.<br />
&nbsp;<br />
9 &#39;Zay mitoetra ao amiko manko<br />
&nbsp;Ary itoerako: mamoa be.<br />
&nbsp;<br />
10 Raha tsy izaho anie ianareo<br />
&nbsp;Tsy mahavita na inona na inona.<br />
&nbsp;<br />
<strong>Hoy ny Tompo, ny Tompo Jesoa.</strong><br />
&nbsp;<br />
11 Raha tsy mitoetra ato amiko ny olona,<br />
&nbsp;Atsipy any ivelany tahaka ny sampana.<br />
&nbsp;<br />
12 Dia mihamaina izy ireo ka angonina,<br />
&nbsp;Dorana anaty afo dia may.<br />
&nbsp;<br />
13 Koa ianareo raha mitoetra ao amiko<br />
&nbsp;Sady itoeran&#39;ny teniko koa.<br />
&nbsp;<br />
14 Zay tianareo, angataho avokoa,<br />
&nbsp;Fa ho tanteraka, ho azonareo.<br />
&nbsp;<br />
15 Raha mamoa ianareo sady mpianatro,<br />
&nbsp;Dia voninahitra ho an&#39;ny Raiko.<br />
&nbsp;<br />
<strong>Hoy ny Tompo, ny Tompo Jesoa.</strong>&nbsp;<br />
&nbsp;</p></body></html>