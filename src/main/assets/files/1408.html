<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 310</i></li><li style="color: red;"><b>Fihirana Hasina</b> <i>p. 432</i></li><li style="color: red;"><b>Fihirana Vaovao</b> <i>p. 33</i></li></ul><p><strong>Dibo-kafaliana ny ray</strong><br />
<strong>Manan-janaka masin-toetra,</strong><br />
<strong>Feno haravoana tokoa&nbsp;</strong><strong>rainao sy reninao,</strong><br />
<strong>Hientan-kafaliana anie&nbsp;</strong><strong>ireo niteraka anao.</strong><br />
<em>(Oh. 23, 24-25)</em></p>

<p><em>(Sal. 83)</em></p>

<p>1 Endrey mahatamana ny fonenanao,<br />
&nbsp;Ry Tompo Andriamanitry ny hery rehetra:<br />
&nbsp;Ny fanahiko manembona ka hontsa,<br />
&nbsp;Manina ny kianjan-tranon&#39;ny Tompo.<br />
&nbsp;<br />
2 Ny foko sy ny tenako manontolo<br />
&nbsp;Mihendratra ho amin&#39;ilay Andriamanitra velona:<br />
&nbsp;Ny fody avy aza nahita fonenana ao an-tempolinao,<br />
&nbsp;Ny sidintsidina nahita akany ho an-janany.<br />
&nbsp;<br />
3 Sambatra izay monina ao an-tranonao.<br />
&nbsp;Ka tsy mitsahatra midera anao:<br />
&nbsp;Eo anilan&#39;ny &ocirc;telinao, ry Tompo,<br />
&nbsp;Mpanjakako sy Andriamanitro.<br />
&nbsp;<br />
4 Sambatra izay omenao hery<br />
&nbsp;Handroso amin&#39;ny fiakarana:<br />
&nbsp;Tazano, ry Andriamanitra Mpanao soa anay,<br />
&nbsp;Jereo ny tavan&#39;ilay voahosotrao.<br />
&nbsp;<br />
5 Aleo andro iray eo an-tranonao<br />
&nbsp;Toy izay arivo taona any an-kafa:<br />
&nbsp;Fa ampinga sy manda ny Tompo,<br />
&nbsp;Ilay Andriamanitra aiko sy voninahitro.<br />
&nbsp;<br />
6 Ny Tompo tsy mand&agrave; ny hanome hasambarana<br />
&nbsp;An&#39;izay mizotra amin&#39;ny marina:<br />
&nbsp;Ry Tompon&#39;ny hery rehetra,<br />
&nbsp;Sambatra ny olona matoky anao.</p></body></html>