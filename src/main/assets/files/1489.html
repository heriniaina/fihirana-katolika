<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 321</i></li><li style="color: red;"><b>Fihirana Dera</b> <i>p. 169</i></li><li style="color: red;"><b>Fihirana Hasina</b> <i>p. 505</i></li><li style="color: red;"><b>Fihirana Vaovao</b> <i>p. 305</i></li></ul><p><em>(Sal. 90)</em></p>

<p><strong>Ianao, Andriamanitra itokiako,</strong><br />
<strong>Andriamanitra fialofako.</strong><br />
&nbsp;<br />
1 &#39;Zay mialoka eo ambany fiarovan&#39;ny Avo indrindra<br />
&nbsp;Miala sasatra amin&#39;ny aloky ny Tompo tsitoha.<br />
&nbsp;Fa izy no manafaka amin&#39;ny fandriky ny ratsy<br />
&nbsp;Sy ny areti-mifindra mandoza.<br />
&nbsp;<br />
2 Dia hanarona anao amin&#39;ny elany izy Tompo<br />
&nbsp;Ampinga mahery ny fahamarinany.<br />
&nbsp;Tsy misy hampangovitra anao amin&#39;ny alina,<br />
&nbsp;Na zana-tsip&igrave;ka manidina antoandro.<br />
&nbsp;<br />
3 Fa ny ratsy misoka amin&#39;ny haizina ho rava,<br />
&nbsp;Sy ny areti-mifindra amin&#39;ny mitataovovonana,<br />
&nbsp;Na misy arivo, iray alina ho lavo,<br />
&nbsp;Ianao tsy mba tratra.<br />
&nbsp;<br />
4 Hijery hatrany ianao ka hahita<br />
&nbsp;Ny valy hanj&ograve; ireo ratsy fanahy.<br />
&nbsp;&quot;Fiarovana ianao, ry Iaveh&quot;, hoy ianao,<br />
&nbsp;Nanao ny Avo indrindra ho fialofana ianao.<br />
&nbsp;<br />
5 Ka izay fahoriana tsy hihatra aminao,<br />
&nbsp;Na ny loza hanakaiky ny fonenanao,<br />
&nbsp;Fa izy handidy ny anjeliny masina,<br />
&nbsp;Mba hiambina anao amin&#39;ny l&agrave;lanao rehetra.<br />
&nbsp;<br />
6 Ka hivimbina anao eny an-tanany izy ireo,<br />
&nbsp;Fandrao ny tongotrao tafintohana amin&#39;ny vato.<br />
&nbsp;Dia hanitsaka liona ianao ka handresy,<br />
&nbsp;&#39;Zay biby masiaka rehetra ho levona.<br />
&nbsp;<br />
7 &#39;Zaho Tompo hanafaka izay tia ahy,<br />
&nbsp;Hiaro azy fa izy matoky ny anarako.<br />
&nbsp;Hiantso ahy izy mantsy raha zoim-pahoriana,<br />
&nbsp;&#39;Zaho kosa hamonjy hanome voninahitra.<br />
&nbsp;<br />
8 Andro lava sy feno tanteraka eto an-tany,<br />
&nbsp;Famonjena any an-danitra mandrakizay<br />
&nbsp;Voninahitra anie ho an&#39;ny Ray sy ny Zanaka,<br />
&nbsp;Voninahitra anie ho an&#39;ny Fanahy Masina.</p></body></html>