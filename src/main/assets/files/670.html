<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 444</i></li><li style="color: red;"><b>Vavaka sy Hira</b> <i>p. 279</i></li><li style="color: red;"><b>Fihirana Hasina</b> <i>p. 209</i></li><li style="color: red;"><b>Ankalazao ny Tompo</b> <i>p. 110</i></li><li style="color: red;"><b>Fihirana Dera</b> <i>p. 238</i></li></ul><p><strong>Fiv: Eny e lavitra ny &nbsp;Tompo isika</strong><br />
<strong>&nbsp; &nbsp; &nbsp; &nbsp;Raha mbola aty an-tsesitany</strong><br />
<strong>&nbsp; &nbsp; &nbsp; &nbsp;Nefa kosa ny Fanahy</strong><br />
<strong>&nbsp; &nbsp; &nbsp; &nbsp;Efa antoka ho antsika e. ( 2 Kor 5, 5-6 )</strong></p>

<p><em>(Sal. 42)</em></p>

<p>1. Omeo rariny aho Andriamanitro<br />
&nbsp; &nbsp; Hanohitra &#39;reo tsy mpivavaka<br />
&nbsp; &nbsp; Afaho amin&#39;olo-mpamitaka,<br />
&nbsp; &nbsp; Ianao no Andriamanitra mandako.<br />
2. Nahoana aho re no nilaozana<br />
&nbsp; &nbsp; Nanjary hanamparan&#39;ny rafiko?<br />
&nbsp; &nbsp; Tsilovy aho hahita ny lalana<br />
&nbsp; &nbsp; Tariho mba hahita azy marina.<br />
3. Hitody ao am-bohitrao masina<br />
&nbsp; &nbsp; &#39;Lay toerana ataonao fonenana;<br />
&nbsp; &nbsp; Handroso aho, ry Tompo Andriamanitro,<br />
&nbsp; &nbsp; Higoka ny tena hasambarako.<br />
4. Valiha no hanaraka ny hirako<br />
&nbsp; &nbsp; Hidera ny Tompo Andriamanitro.<br />
&nbsp; &nbsp; Nahoana no ory ato anatiko,<br />
&nbsp; &nbsp; Toa ketraka ianao, ry fanahiko?<br />
5. Angaha manadino Andriamanitra?<br />
&nbsp; &nbsp; Ao aminy hatrany no ifaharana;<br />
&nbsp; &nbsp; Izaho mbola hidera ny Anarany,<br />
&nbsp; &nbsp; Fa vonjy Izy sady Andriamanitro.<br />
6. Deraiko &nbsp;Izy Tompo Andriamanitro,<br />
&nbsp; &nbsp; Izaho nampidiriny an-tranony:<br />
&nbsp; &nbsp; Ho zanaka tahaka ny Zanany,<br />
&nbsp; &nbsp; Rahefa mandray ny Fanahiny!</p>

<p>&nbsp;</p></body></html>