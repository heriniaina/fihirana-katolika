<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 136</i></li></ul><p class='auteur'><i>(Mathieu)</i></p><p>Teny an-dàlana mideza nizorako (Tompo ô ! feon’olon-tokana),<br />Tsy nisainako akory ny hoe : « hanaradia Anao »;<br />Tao anatin’ny kiak’izao tontolo izao,<br />Nifangaroan’ny tontolo tsy te-hisaina Anao.<br />Tompo ô, tam’ireny indrindra Ianao,<br />  -- Nibitsika mangina,<br />Nanonona ny anarako (t)ao am-poko (t)ao, o !</p><p>Mahery Ianao ! (feon’olon-tokana).</p><p>Teny an-dàlana mideza nizorako (Raiko ô ! feon’olon-tokana),</p><p>Nanandramako hamaly ny Antso tao anatiko,</p><p>Nisalasala aho nanao hoe : « handroso sa hiverina »,</p><p>Tsy nahita izay hombana ny làlako maizin-kitroka.</p><p>Tompo ô, tam’ireny indrindra Ianao,</p><p>Nanamafy tao am-poko,</p><p>Ilay hery tsy hay tohaina, ka babo aho, o !</p><p>Mahery Ianao ! (feon’olon-tokana).</p><p>Teny an-dàlana mideza nizorako (Mpanavotra ô ! feon’olon-tokana),</p><p>Hanakaiky anao nefa indrisy diso làlana;</p><p>Ndeha hanorina fiainan-kafa indray anie aho</p><p>Dia nohadinoiko tanteraka izay efa mba naoriko .</p><p>Tompo ô, tam’ireny indrindra Ianao,</p><p>No nisakambina ahy,</p><p>Nanoro izay làlana hodiaviko hahasambatra ahy.</p><p>Mahery Ianao ! (feon’olon-tokana).</p><p>Teny an-dàlana mideza nizorako (Ry heriko ! feon’olon-tokana),</p><p>Hanatratra izay kinendry nikirizako,</p><p>Nifandaharan’ny adim-piainana (toa) handrotika ilay Antso !</p><p>Soa Ianao tsy mba nandao ahy tamin’ny sarotra.</p><p>Tompo ô, tam’ireny indrindra Ianao .</p><p>No nanipy fahazavana .</p><p>T(eo) an-tànan’ny Olon-tia fanasoavana .</p><p>Mahery Ianao ! (sôlô).</p><p>Fiv. :</p><p>Chœur -- Feon’olon-tokana.</p><p>Ry Iaveh ô -- - Notarihinao.</p><p>Babonao ity zaho -- - Mahery Ianao.</p><p>Fantatrao -- - Ny fahosako.</p><p>Tsisy miafina aminao -- - Ny fahalemeko .</p><p>Ny fiantsoanao ahy -- - Hitory fitiavana .</p><p>Tsy mivadika Ianao -- - Mahery Ianao.</p></body></html>