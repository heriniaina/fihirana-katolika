<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 508</i></li><li style="color: red;"><b>Fihirana Hasina</b> <i>p. 586</i></li></ul><p><strong>Mbola lavitra ilay zanaka mpandany,</strong><br />
<strong>Dia nahatazana azy rainy,</strong><br />
<strong>Ka onena nidodododo nitsena azy,<br />
Ary namihina ny vozony sy nanoroka azy,</strong><br />
<strong>Ary namihina ny vozony sy nanoroka azy</strong>. (<em>Lk. 15, 20)</em></p>

<p><em>(Sal. 90)</em><br />
&nbsp;<br />
1 Misaora ny Tompo, &ocirc; ry fanahiko,<br />
&nbsp;Misaora ny anarany masina,<br />
&nbsp;O ry tenako tontolo!<br />
&nbsp;(Misaora ny Tompo, misaora).<br />
&nbsp;<br />
2 Misaora ny Tompo, &ocirc; ry fanahiko,<br />
&nbsp;Ny soa sesehena nataony<br />
&nbsp;Aza misy hadinoina!<br />
&nbsp;<br />
3 Avelany ireo otanao rehetra,<br />
&nbsp;Ianao dia sitraniny koa<br />
&nbsp;Amin&#39;ny aretina rehetra.<br />
&nbsp;(Misaora ny Tompo, misaora).<br />
&nbsp;<br />
4 Ny ainao vonjeny tsy ho any an-davaka,<br />
&nbsp;Ka hatsaram-po sy fitiavana<br />
&nbsp;No asarony anao.<br />
&nbsp;<br />
5 Ny fahanteranao, rako-java-tsoa:<br />
&nbsp;Ianao toy ny voromahery,<br />
&nbsp;Mihavao, mihatanora.<br />
&nbsp;(Misaora ny Tompo, misaora).<br />
&nbsp;<br />
6 Ny Tompo manao asa fahamarinana,<br />
&nbsp;Ny ampahoriana rehetra<br />
&nbsp;hamarininy avokoa.<br />
&nbsp;<br />
7 Ny lal&agrave;ny ambarany an&#39;i Moizy,<br />
&nbsp;Ny asa lehibe izay nataony,<br />
&nbsp;Amin&#39;ny zanak&#39;i Israely.<br />
&nbsp;(Misaora ny Tompo, misaora).<br />
&nbsp;<br />
8 Mpiantra sy mpamindra fo ny Tompo,<br />
&nbsp;Tsy malaky tezitra izy<br />
&nbsp;Ary be hatsaram-po.<br />
&nbsp;<br />
9 Tsy mandrakizay ny fiampangany,<br />
&nbsp;Tsy hoe lalandava ihany koa<br />
&nbsp;Ny firehitry ny fony.<br />
&nbsp;(Misaora ny Tompo, misaora).<br />
&nbsp;<br />
10 Tsy araka izay hadisoantsika<br />
&nbsp;No hasetriny, havaliny antsika,<br />
&nbsp;Na izay otantsika.<br />
&nbsp;<br />
11 Toy ny lanitra avo any ambonin&#39;ny tany<br />
&nbsp;No haben&#39;ny hatsaram-pony<br />
&nbsp;Amin&#39;izay matahotra azy.<br />
&nbsp;(Misaora ny Tompo, misaora).<br />
&nbsp;<br />
12 Fa toy ny atsinanana sy ny andrefana<br />
&nbsp;No analavirany koa<br />
&nbsp;Ny hadisoana amintsika.<br />
&nbsp;<br />
13 Fa toy ny fangorahan&#39;ny ray ny zanany<br />
&nbsp;No mba angorahan&#39;ny Tompo<br />
&nbsp;An&#39;izay matahotra azy!<br />
&nbsp;(Misaora ny Tompo, misaora).<br />
&nbsp;<br />
14 Misaora ny Ray mpamindra fo,<br />
&nbsp;Sy ny Zanaka vonjy ho antsika<br />
&nbsp;Ary ilay Fanahy Fitiavana.<br />
&nbsp;</p></body></html>