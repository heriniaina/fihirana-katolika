<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 361</i></li><li style="color: red;"><b>Fihirana Hasina</b> <i>p. 260</i></li><li style="color: red;"><b>Ankalazao ny Tompo</b> <i>p. 216</i></li></ul><p><strong>Sambatra &#39;zay mitomany fa hal&agrave;na alahelo</strong>.&nbsp;<em>(Mt. 5, 5)</em></p>

<p><em>(Sal. 125)</em><br />
&nbsp;<br />
1 Raha nampody ny babo nankao Si&ocirc;na izy Tompo,<br />
&nbsp;Moa va tsy ohatra ny olona lasa nofy izahay!<br />
&nbsp;Tolatolaky ny hehy aoka izany er&yacute; tam&#39;izay!<br />
&nbsp;Tsy niato ny hira sy kalo teo am-bavanay!<br />
&nbsp;<br />
2 Takoritsika re &#39;zao nataon&#39;ireo firenena:<br />
&nbsp;&quot;Fa mba lalina indray &#39;ty nataon&#39;ny Tompo azy ireo!&quot;<br />
&nbsp;Eny, lalina ho&#39;aho &#39;ty nataon&#39;ny Tompo taminay!<br />
&nbsp;Ka dia faly tokoa, haravoana moa raha ny anay!<br />
&nbsp;<br />
3 Ampodio, ry Tompo, ny namanay mbola babo:<br />
&nbsp;Ho toa rano mahery mamaky efitra ireny!<br />
&nbsp;Rah&#39;mamafy no sendra tomany sy ranomaso,<br />
&nbsp;Mbola hijinja ao anatin&#39;ny hafaliana aoriana!<br />
&nbsp;<br />
4 Raha mandroso no sendra ka velon-tsento tomany<br />
&nbsp;&#39;Reo mpamboly mivoaka mandeha mamafy voa,<br />
&nbsp;Mbola hiverina kosa avy any ireo, velon-kira,<br />
&nbsp;Fa milanja ny vokatra lasa mody any an-trano!<br />
&nbsp;<br />
5 Eny, isaorana indrindra ny Ray nitondra mba hody,<br />
&nbsp;Sy ny Zanany tonga nitari-dalana anay!<br />
&nbsp;Mbola isaorana toraka izany koa ny Fanahy,<br />
&nbsp;Hasambaran&#39;ny ory sy mpankahery ny malahelo.<br />
<br />
<br />
<br />
&nbsp;</p></body></html>