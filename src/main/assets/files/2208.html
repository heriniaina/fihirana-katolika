<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 142</i></li></ul><p class='auteur'><i>(Romuald)</i></p><p>Tia antsika ny Tompo, <br />Ka indro nanolotra ny Didy tokana.<br />Ilay Didy tokana, maniraka antsika mba hifankatia, <br />Satria ny Finoana sy ny Fanantenana ary Fitiavana, <br />Dia teny telo tsy afa-misaraka ho antsika zanany.</p><p>Sarobidy ho antsika <br />Olombelona tokoa mantsy ny fitiavana,<br />F’izany ny fototra ka mahatonga ny olona hikambana, <br />Ny zavatra irina amin’ny tsirairay anie dia ny hihavana, <br />Mba hifankatia, ho zary vato ka tsy mba ho azo sarahina.</p><p>Tsy misy tanteraka raha mbola miaina <br />Eto ambonin’ny tany,<br />Ka aoka hifamela <br />Na koa hifandefitra hatrany hatrany, <br />F’izany no hahafantarana antsika fa mpianatr’i Jesoa.<br />Koa mifandraisa tanana hifampizara izany fiadanana;<br />Mifandraisa am-pitiavana, hifampizara fiadanana. <br />Mifandraisa am-pitiavana, hifampizara izany fiadanana.</p></body></html>