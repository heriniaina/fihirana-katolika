<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 260</i></li><li style="color: red;"><b>Vavaka sy Hira</b> <i>p. 323</i></li><li style="color: red;"><b>Fihirana Hasina</b> <i>p. 232</i></li><li style="color: red;"><b>Ankalazao ny Tompo</b> <i>p. 161</i></li><li style="color: red;"><b>Fihirana Dera</b> <i>p. 216</i></li></ul><p><strong>Ny voa nafafy e tsy maintsy maty e,</strong><br />
<strong>Mba hamokarany zato heny</strong>.&nbsp;<em>(Jn. 12, 24)</em></p>

<p><em>(Sal. 91)</em><br />
&nbsp;<br />
1 Tsara ny misaotra anao, ry Tompo,<br />
&nbsp;Miantsa ny anaran&#39;ny Avo indrindra;<br />
&nbsp;Ny hatsaram-ponao raha vao maraina,<br />
&nbsp;Ny fahamarinana nony alina.<br />
&nbsp;<br />
2 Dia am&#39;tory folo sy valiha<br />
&nbsp;Ravahan-kalokalo sy lokanga;<br />
&nbsp;Ka faly aho mahita ny asanao,<br />
&nbsp;Sy ravo noho ny vitan-tananao.<br />
&nbsp;<br />
3 Akory fa lehibe ny vitanao,<br />
&nbsp;Mba lalina rah&#39;ny fisainanao!<br />
&nbsp;Ny tsy ampy saina no tsy mahalala,<br />
&nbsp;Adala foana ireo tsy mahatsapa.<br />
&nbsp;<br />
4 Mahomby sady faly ve ny ratsy?<br />
&nbsp;Dia rariny avokoa ve &#39;zay ataony?<br />
&nbsp;Tsy ho ela dia ho ringana izy ireny,<br />
&nbsp;Ianao, manko, Tompo tena avo.<br />
&nbsp;<br />
5 &#39;Reo fahavalonao jereo fa toro!<br />
&nbsp;Mihanaka avokoa ny olon-dratsy;<br />
&nbsp;F&#39;izaho nihanatanjaka aoka izany,<br />
&nbsp;Satria voahosotrao ka manan-kery.<br />
&nbsp;<br />
6 Bandriniko tokoa ny fahavalo,<br />
&nbsp;Ary henoko avokoa ny teti-dratsy;<br />
&nbsp;Ny marina maniry toa antrendry,<br />
&nbsp;Dia tahaka ny sederan&#39;i Lib&agrave;na.<br />
&nbsp;<br />
7 Maniry ao an-tranon&#39;izy Tompo,<br />
&nbsp;Dia ao an-kianjan&#39;ny Andriamanitsika;<br />
&nbsp;Hamokatra na dia efa antitra aza,<br />
&nbsp;Misondrotra tokoa ny tsiron-kazo.<br />
&nbsp;<br />
8 Izany dia mitory fa mahitsy<br />
&nbsp;Ny Tompo Vatolampy tsy mikoro;<br />
&nbsp;Ny rariny misoritra ho lal&agrave;ny,<br />
&nbsp;Ny hitsiny no tokana tandroiny.<br />
&nbsp;<br />
9 Fa tsara ny misaotra anao, ry Ray,<br />
&nbsp;Ny zanaka &#39;zay loharanon&#39;aina,<br />
&nbsp;Fa tsara koa ny miara-mankalaza,<br />
&nbsp;Mihoby anao Fanahy &#39;zay mankahery.<br />
&nbsp;</p></body></html>