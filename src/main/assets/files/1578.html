<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 576</i></li></ul><strong>Ry Masindahy Jérôme Mpiaro anay,</strong><br><strong>Mivavaha ho anay</strong><br>&nbsp;<br>1 Mandehana re ianareo, hoy ny Tompo:<br>&nbsp;"Mampianara an'izao tontolo izao";<br>&nbsp;Tanterakao tokoa ireo teny soa,<br>&nbsp;Jiro manazava anay ny asanao.<br>&nbsp;<br>2 Lova be tokoa natolotrao ry Ray;<br>&nbsp;Tsangambato ianteherana,<br>&nbsp;Vatolampy, andry fifaharana,<br>&nbsp;Ny Baiboly masina izay nadikanao.<br>&nbsp;<br>3 Herezo, tantano izahay zanakao<br>&nbsp;Hankafý ireo teny soa, ry Ray;<br>&nbsp;Hazavao sy atoroy anay, ry Ray,<br>&nbsp;Ireo teny raiketin'ny Soratra masina.<br>&nbsp;<br>4 Maro be ireo loza mandrahona anay<br>&nbsp;Mitsoka mafy ny rivo-doza be<br>&nbsp;Ny Baiboly no hanovozanay ny hery<br>&nbsp;Ho entinay hiady, mba handresy izahay.<br>&nbsp;<br><strong>Fanevam-pititavana, voantsinapy koa no nafafinao tatý,</strong><br><strong>Koa saotra sy dera, hobim-pifaliana no atolotray anao,</strong><br><strong>Ry Masindahy Jérôme, toky sy tabihan'ny Fiangonanay</strong>.<br>&nbsp;<br><br>&nbsp;<br></body></html>