<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 406</i></li><li style="color: red;"><b>Fihirana Hasina</b> <i>p. 437</i></li><li style="color: red;"><b>Ankalazao ny Tompo</b> <i>p. 320</i></li></ul><p><em>(Iz. 40, 27-31)</em></p>

<p><strong>Efa akaiky ny Mesia</strong><br />
<strong>Ilay nirin&#39;ny firenena eran-tany.</strong><br />
&nbsp;<br />
1 Nahoana re &#39;nareo no dia sahy miteny hoe:<br />
&nbsp;Miafina amy Tompo ny fiainako rehetra,<br />
&nbsp;Tsy hitan&#39;Andriamanitra ny rariny ataoko?<br />
&nbsp;Tsy fantatrao va re sa tsy mbola henonao?<br />
&nbsp;<br />
2 Ny Tompo no Andriamanitry ny taona mifandimby;<br />
&nbsp;Ny fara vazantany harin-tanany avokoa,<br />
&nbsp;Tsy mety sasatra izy, tsy mba trotraka na oviana,<br />
&nbsp;Tsy takatry ny saina ny halalim-pahendreny.<br />
&nbsp;<br />
3 Omeny herin-tsaina ireo osa sy malemy,<br />
&nbsp;Omeny risi-po ireo valaka sy trotraka.<br />
&nbsp;Zatovo vao mitombo mety sasatra sy vizana;<br />
&nbsp;Tanora &#39;zay tomady mety mbola hangozohozo.<br />
&nbsp;<br />
4 &#39;Zay miankina amy Tompo dia mahazo hery vao,<br />
&nbsp;Hisidina eny ambony toy ny vorona mahery;<br />
&nbsp;Tsy hanam-paharerahana izy raha mihazakazaka;<br />
&nbsp;Handeha lava izao fa tsy hahatsiaro lanaka.</p></body></html>