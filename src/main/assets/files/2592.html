<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 821</i></li><li style="color: red;"><b>Karine Dera</b> <i>p. 421</i></li></ul><p>1. Ireo zavaboaary nomenao hozakainay... Kyrie<br />
Nosimbainay, nopotehinay, nodoranay,<br />
Na rano izany na rivotra na tany,<br />
Ny zava-manana aina izao efa mila ho ringana,<br />
'Reo taranakay ihany no finganinay,<br />
Ka mifona re 'zahay e!<br />
<strong><span style="font-size:inherit">Kyrie eleison!</span></strong></p>

<p>2. Ireo ory tsy havan'ny manana... Kriste<br />
Ny samy maka ho azy indray no nampanjakainay,<br />
Ny olombelona avy ataonay tsinontsinona,<br />
Hararaotinay tsy mba misy fandeferana,<br />
Sahinay hatramin'ny mifofo aina,<br />
<span style="font-size:inherit">Ka mifona re 'zahay e!</span><br />
<strong>Kriste eleison!</strong></p>

<div>3. Ny fampianaranao tsy notandremanay... Kyrie<br />
Na ny vavaka aza nohamavomavoinay,<br />
Ny fitiavanao dia tsy mba niainanay:<br />
Fa lolom-po no mibaiko ny fiainanay,<br />
Nefa ianao efa nahafoy ny Ainao ho anay.<br />
<span style="font-size:inherit">Ka mifona re 'zahay e!</span><br />
<strong>Kyrie eleison!</strong></div></body></html>