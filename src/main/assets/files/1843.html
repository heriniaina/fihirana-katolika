<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 797</i></li><li style="color: red;"><b>Karine Dera</b> <i>p. 451</i></li></ul><p>1 Tantano aho, ry Tompo &ocirc;<br />
&nbsp;Hamaly ny antsonao mibitsika ahy<br />
&nbsp;Ato anatin&#39;ny foko, ka mampientana ahy,<br />
&nbsp;Inona &agrave;ry no tianao hataoko?<br />
<br />
<strong>Koa inty aho, Tompo &ocirc;:</strong><br />
<strong>Iraho hitory ny Anaranao</strong><br />
<strong>Amin&#39;ireo vahoaka notiavinao.</strong><br />
<strong>Mba hanala ny otanay</strong><br />
<strong>No nahatongavanao teto an-tany;</strong><br />
<strong>Mba arovy sy hamasino</strong><br />
<strong>Izahay, &ocirc; ry Tompo.</strong><br />
<strong>Mitenena ianao, ry Tompo &ocirc;:</strong><br />
<strong>Ampianaro ahy ny lalanao.</strong><br />
<strong>Inty izahay hanaraka Anao,</strong><br />
<strong>Hitondra ny hazo toy ny nataonao.</strong><br />
<br />
2 Mandehana eran-tany ianareo, hoy Ianao:<br />
&nbsp;Ataovy mpianatro ny olon-drehetra.<br />
&nbsp;Manome toky Anao fa hiasa tokoa,<br />
&nbsp;Mba hitondra izany hafatrao.<br />
<br />
3 Zanak&#39;Andriamanitra tokoa Ianao:<br />
&nbsp;Ianao no herinay.<br />
&nbsp;Mahatsiaro sambatra izahay manana Anao,<br />
&nbsp;Andriamanitra Tompon&#39;ny tany.<br />
<br />
4 Feno hafaliana ny foko izao,<br />
&nbsp;Ka manolo-tena aminao;<br />
&nbsp;Ianao anie no fitiavana,<br />
&nbsp;Ianao no anjara lovako.<br />
&nbsp;</p></body></html>