<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 134</i></li></ul><p class='auteur'><i>(Mathieu)</i></p><p>Fanomezan-tsarobidy ho anay tokoa,<br />Ny niantsoanao anay ry Jesoa.<br />Fanomezan-dehibe sy tena ngeza;<br />Tolotra masina sady mateza.<br />(beso) Ka misaotra re !<br />Saotra no atolotray,<br />Mankalaza sy midera Anao<br />Nohon’ny fahambonianao.<br />Ka misaotra niantso anay,<br />- Jesoa misaotra e !</p><p>Tsy mba hoe nohon’ny fahamendrehanay,<br />Fa noho Ianao nifidy anay,<br />Satria tia anay tokoa Ianao,<br />Ka nanokana anay mba ho Anao.<br />(beso) Ka misaotra re  !…</p><p>Fanomezana tsy takatry ny saina<br />Satria ny herinay anie die kely.<br />Fanomezan-tsarobidy sy rakitsoa,<br />Ka (ny) hany finiavanay ry Jesoa ô !<br />(beso) Dia misaotra re !…</p></body></html>