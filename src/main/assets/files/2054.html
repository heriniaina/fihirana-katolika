<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 25</i></li></ul><p>Aza ny lohasaha mangina no jerena<br />
Fa Andriamanitra an-tampon&#39;ny loha e<br />
Raiso am-pitiavana koa ny mahantra<br />
Fa endrik&#39;Andriamanitra anie izy ireny.</p>

<p><br />
1.&nbsp;&nbsp; &nbsp;Ny adala manao Andriamani-tsy misy e,<br />
Fa simba tokoa ny fisainan&rsquo;ireny,<br />
Toetra lomorina, asa tsy mety,<br />
Tsy misy olo-marina intsony mihitsy e.</p>

<p><br />
2.&nbsp;&nbsp; &nbsp;Fa indro eny an-danitra ambony ny Tompo,<br />
Mitazana ny olon-drehetra eto an-tany,<br />
Sao dia mba misy olon-kendry am&rsquo;ireo,<br />
Dia olo-misaina mitady ny Tompo.</p>

<p><br />
3.&nbsp;&nbsp; &nbsp;Kinanjo tsy nisy olombanona akory,<br />
Tsy nisy na iray aza olo-mahitsy;<br />
Tsy nisy azo an-tsaina ho manam-panahy<br />
Fa olon-tsy mendrika izy rehetra.</p>

<p><br />
4.&nbsp;&nbsp; &nbsp;Angaha moa tsy fantatr&rsquo;ireo olon-dratsy<br />
&laquo; Vahoakako anie no ataony sakafo &raquo;<br />
Vahoaka madinika ataony fanosy;<br />
Dia fady azy ireo &lsquo;zay mba hiantso ny Tompo.</p>

<p><br />
5.&nbsp;&nbsp; &nbsp;Indreo fa nangovitra teo ry zareo<br />
Satria teo anivon&rsquo;ny tsotra ny Tompo;<br />
&laquo; Ho sahinareo ve ny hanosy ny ory<br />
Kanefa ny Tompo miandany amin&rsquo;ireny ! &raquo;.</p>

<p><br />
6.&nbsp;&nbsp; &nbsp;Rarina ho afaka ianano, ry Siona<br />
Rehefa hampodina avokoa &lsquo;reo izay babo !<br />
Lanonana moa izany hataon-dry Jakoba !<br />
Endrey ny hafaliana amin-dry Israely !</p>

<p><br />
7.&nbsp;&nbsp; &nbsp;Ho Anao, Ray Mahery, &lsquo;lay fefin&rsquo;ny ory<br />
Ho Anao re, ry Fahamarinan&rsquo;ny Ray,<br />
Ry &lsquo;Lay Mpanambara ny asan&rsquo;ny Tompo,<br />
Henoy re fa antsa no ventesinay !</p></body></html>