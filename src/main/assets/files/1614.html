<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 656</i></li><li style="color: red;"><b>Fihirana Hasina</b> <i>p. 603</i></li></ul><p><strong>Misaotra anao &#39;zahay, midera anao &#39;zahay,</strong><br />
<strong>Ry Zanahary &ocirc;, Andriamanitray,</strong><br />
<strong>Ray, Zanaka sy Fanahy Masina:</strong><br />
<strong>Mpanao, Mpamonjy ary Mpivimbina.</strong><br />
&nbsp;<br />
<strong>Ny kat&ocirc;lika Malagasy faly sy ravo,</strong><br />
<strong>Satria voafidinao izy, ka nahazo</strong><br />
<strong>Anjara soa, soa tokoa, tena sarobidy:</strong><br />
<strong>Ka tonga zanakao, ho olom-pinidy.</strong><br />
&nbsp;<br />
1 Ny fitiavanao: rano be tsy misy fetra<br />
&nbsp;Mangarangarana, tsy mety ritra,<br />
&nbsp;Dia manenika ity Nosinay.<br />
&nbsp;Diovy, Tompo &ocirc;, ho mendrika anao &#39;zahay.<br />
&nbsp;<br />
2 Ity Nosinay efa ela no anao;<br />
&nbsp;Koa ireo mbola tsy nandre ny feonao<br />
&nbsp;Dia hoentinay aminao, Tomponay!<br />
&nbsp;Madagasikara: anjakao mandrakizay.<br />
&nbsp;<br />
3 Manantena anao izahay, Maria malala,<br />
&nbsp;Reny ambony, tia anay indrindra<br />
&nbsp;Ary Renin&#39;i Jesoa Zokinay<br />
&nbsp;Ivavaho &#39;zahay ho sambatra mandrakizay.</p></body></html>