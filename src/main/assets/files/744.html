<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p><strong><em>&Ocirc; ry Jesoa mofo velona,<br />
&Ocirc; ry Jesoa mofon&rsquo;aina,</em></strong><br />
<strong><em>Ry Jesoa mofom-pitiavana<br />
&#39;</em></strong><strong><em>Lay hanin-tohan-tsakaiza eny an-dalako eny</em></strong><br />
<strong><em>Isan&rsquo;andro vaky mihiratra</em></strong><br />
<strong><em>Heriko eny an-d&agrave;lako eny, izaho toa nofo ihany</em></strong></p>

<p><span style="font-size:inherit">1- Tsiahiko &lsquo;lay Samaritana e, tsy te-hangetaheta intsony<br />
&nbsp;&nbsp; &nbsp;Ary Ianao ontsa vahoaka e, reraky ny hanoanana.</span><br />
&nbsp; &nbsp;&nbsp;<span style="font-size:inherit">Dia indro Ianao nanome rano (in-2), tsy </span>hampangetaheta&nbsp;<span style="font-size:inherit">intsony;</span><br />
&nbsp; &nbsp;&nbsp;<span style="font-size:inherit">Dia indro nampitombo mofo, hanana amby sy hanandratra</span><br />
&nbsp; &nbsp;&nbsp;<span style="font-size:inherit">Fa Mofon&rsquo;ny fanantenana e, Ianao ry Mofon&rsquo;Aina</span><br />
&nbsp; &nbsp;&nbsp;<span style="font-size:inherit">Zovy moa no tsy hitraka e, voafahan&rsquo;Ilay Aina!</span><br />
&nbsp; &nbsp;&nbsp;Ilay Ain&rsquo;Andriamanitra!</p>

<p><span style="font-size:inherit">2- Raha mihinana anao aho ry Mofo &ocirc;, tsy olon&rsquo;olom-poana akory,</span><br />
&nbsp; &nbsp;&nbsp;<span style="font-size:inherit">F&rsquo;olo-manana ao anaty, &lsquo;zany herin&rsquo;Andriamanitra</span><br />
&nbsp; &nbsp;&nbsp;<span style="font-size:inherit">Ndrey izany hafaliako (in-2), &lsquo;zany fetran&rsquo;ny hasambarako,</span><br />
&nbsp; &nbsp;&nbsp;<span style="font-size:inherit">Safononoka aho, ry Tompo, eny an-dalana izorako!</span><br />
&nbsp; &nbsp;&nbsp;<span style="font-size:inherit">Fa tiako loatra Ianao ry Tompo &ocirc;, Teny zary tonga Nofo,</span><br />
&nbsp; &nbsp;&nbsp;<span style="font-size:inherit">Nofo tonga Mofo indray anie, ary Mofo zary tonga Aina!</span><br />
&nbsp; &nbsp; Ilay Ain&rsquo;Andriamanitra!</p>

<p><span style="font-size:inherit">3- Ianao &lsquo;Lay Zanaharinay; hanina dia mampihavana.</span><br />
&nbsp; &nbsp;&nbsp;<span style="font-size:inherit">Mampitraka ny fanahy e, tsy ho kivy an-tany efitra</span><br />
&nbsp; &nbsp;&nbsp;<span style="font-size:inherit">Dia nitony ny hanoanako (in-2), amin-javatra miserana,</span><br />
&nbsp; &nbsp;&nbsp;<span style="font-size:inherit">Fa ho mafy ny hetahetako, ho an&rsquo;ilay harena miafina.</span><br />
&nbsp; &nbsp;&nbsp;<span style="font-size:inherit">Fa Mofon&rsquo;ny fanantenana e, Ianao ry Mofon&rsquo;Aina</span><br />
&nbsp; &nbsp;&nbsp;<span style="font-size:inherit">Zovy moa no tsy hitraka, voafahan&rsquo;Ilay Aina</span><br />
&nbsp; &nbsp; Ilay Ain&rsquo;Andriamanitra!</p></body></html>