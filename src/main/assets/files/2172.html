<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 119</i></li></ul><p class='auteur'><i>(Bernard Mbokony)</i></p><p>Ianao ry Tompo Andriamanitra ô !<br />No nametrahako ny aiko, <br />Sy tolorako ny fitiavako, <br />Ianao ry Tompo Andriamanitra ô !<br />No nahazoako ny famonjena <br />Ka nahatonga ahy ho zanakao.</p><p>Sambatra e, sambatra ny olona tia Anao, <br />Mametra-pahatokisana aminao, <br />Satria tsy mivadika Ianao, <br />Ka velon-kira midera Anao, <br />Andriamanitra ô ! velona Ianao.</p><p>Inty 'zaho ! inty 'zaho ! ry Andriamanitra ô !<br />Vonona ny hanao ny sitrakao, <br />Hitory ny fahamarinanao, <br />Tsy hitana manokana ato am-poko, <br />Ny fitiavana sy fahamarinanao, <br />Andriamanitra ô ! velona Ianao.</p><p>Inty ‘zaho ! inty 'zaho ! ry Andriamanitra ô !<br />Hitory ny tsy fivadihanao, <br />Hikezaka hanambara ny famonjena, <br />Tsy hanafina ny hatsaram-ponao, <br />Eo anivon’ny fivoriam-be.<br />Andriamanitra ô ! velona Ianao.</p></body></html>