<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p><span style="font-family:arial,helvetica,sans-serif"><span style="font-size:inherit">Ry Andriamanitra Mahefa ny zavatra rehetra &ocirc;,<br />
mitoetra eo anivon&rsquo;izao tany aman-danitra izao Ianao<br />
ary ao amin&rsquo;ny voaarinao faran&rsquo;izay madinika indrindra&nbsp;;<br />
mambomba ny zava-misy rehetra amin&rsquo;ny hatsaram-ponao Ianao,</span><br />
<span style="font-size:inherit">ary manapariaka ny herin&rsquo;ny fitiavanao aminay<br />
mba hiarovanay ny aina sy ny hakanton&rsquo;ny voaary.<br />
Atosahy aminay ny fiadanana,<br />
mba hiainanay toy ny mpiray tampo,<br />
ka tsy hisy na iza na iza hiharam-pahavoazana.</span></span></p>

<p><span style="font-family:arial,helvetica,sans-serif">Ry Andriamanitry ny mahantra &ocirc;,<br />
ampio izahay hamonjy ireo nilaozan&rsquo;ny olona<br />
sy ireo tsy misy mpahatsiaro<br />
eto amin&rsquo;ity tany sarobidy eo imasonao ity,<br />
<span style="font-size:inherit">Sitrano ny fiainanay<br />
mba ho tonga mpiaro an&rsquo;izao tontolo voajanahary izao izahay,<br />
fa tsy ho mpanimba;<br />
mba ho ny kanto no hafafinay,<br />
fa tsy ny loto na ny fandravana.</span></span></p>

<p><span style="font-family:arial,helvetica,sans-serif">Tohino ny fon&rsquo;ireo izay tsy mikatsaka afa-tsy ny tombontsoany,<br />
<span style="font-size:inherit">na dia mitera-pahavoazana ho an&rsquo;ny tany<br />
sy ho an&rsquo;ny mahantra aza izany.</span></span></p>

<p><span style="font-family:arial,helvetica,sans-serif">Ampianaro izahay<br />
hahatsapa ny hasin&rsquo;ny zavaboaary tsirairay,<br />
<span style="font-size:inherit">ho talanjona mibanjina<br />
ary hiaiky fa tafaray lalina amin&rsquo;ny zavaboaary rehetra izahay,<br />
eny an-dalana izoranay mankany amin&rsquo;ny hazavanao tsisy fetra.</span></span></p>

<p><span style="font-family:arial,helvetica,sans-serif">Misaotra Anao miara-dalana aminay isan&rsquo;andro vaky.</span></p>

<p><span style="font-family:arial,helvetica,sans-serif">Mihanta aminao izahay,<br />
mba tohano&nbsp;<span style="font-size:inherit">amin&rsquo;ny ady ataonay<br />
hanjakan&rsquo;ny rariny sy ny fitiavana ary ny fiadanana.</span></span></p>

<p><span style="font-family:arial,helvetica,sans-serif">Amin&rsquo;ny alalan&rsquo;i Jesoa Kristy Tomponay<br />
no angatahanay izany.<br />
Amen!</span></p></body></html>