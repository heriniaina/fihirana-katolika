<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 303</i></li><li style="color: red;"><b>Fihirana Hasina</b> <i>p. 448</i></li><li style="color: red;"><b>Ankalazao ny Tompo</b> <i>p. 123</i></li></ul><p><strong>Eny, mahatoky Andriamanitra</strong><br />
<strong>&#39;Zay niantso antsika hiray amin&#39;ny Zanany,</strong><br />
<strong>Dia i Kristy Tompontsika</strong>. <em>(1Kor. 1, 9)</em></p>

<p><em>(Sal. 76)</em><br />
&nbsp;<br />
1 Mankamin&#39;Andriamanitra ny feoko:<br />
&nbsp;Ho henony hatrany ny tarainako;<br />
&nbsp;Rah&#39;ory aho, ny Tompo no tadiaviko,<br />
&nbsp;Ny Tompo no antsoiko amin&#39;ny alina.<br />
&nbsp;<br />
2 Ny tanako asandratro matetika,<br />
&nbsp;Kanefa tsy mba sasatra na vizana,<br />
&nbsp;Satria tsy miato ny fanahiko,<br />
&nbsp;Mitady &#39;zay hanala ny alahelony.<br />
&nbsp;<br />
3 Misento fa tsaroana Andriamanitra,<br />
&nbsp;Ny saina tsy ilaozan&#39;eritreritra,<br />
&nbsp;Ny masoko tsy sasatra mihiratra,<br />
&nbsp;Ny vavako no vahotra hivolana.<br />
&nbsp;<br />
4 Ny andro sy ireo taona efa lasana<br />
&nbsp;Vetsoiko mangina nony alina.<br />
&nbsp;Handao ahy tokoa ve ny Tompoko?<br />
&nbsp;Ariany tsy tsaroany ve ny teniny?<br />
&nbsp;<br />
5 Ny miantra ve hadinon&#39; Andriamanitra?<br />
&nbsp;Ny fony ve ho voahidin-katezerana?<br />
&nbsp;F&#39;izao no mankarary ny ato anatiko:<br />
&nbsp;Niova, ho&#39;aho, ny herin&#39;izy Tompoko.<br />
&nbsp;<br />
6 Tsarovako ny asa mahatalanjona<br />
&nbsp;Narafitry ny tanan&#39; izy Tompo;<br />
&nbsp;&#39;Reo asa vitanao, Andriamanitra &ocirc;,<br />
&nbsp;Dia tena mahagaga ny fisainako.<br />
&nbsp;<br />
7 Ny lalanao no masina, Andriamanitra,<br />
&nbsp;Tsy misy toa anao &#39;reo andriamanitra;<br />
&nbsp;Nahefa be ianao ka mahatalanjona:<br />
&nbsp;Niaiky ny herinao tokoa ny olona.<br />
&nbsp;<br />
8 Vahoakanao nahazo fanavotana,<br />
&nbsp;I Jak&ocirc;ba sy i Z&ocirc;zefa sy ny zanany.<br />
&nbsp;Nahita anao ny rano, Andriamanitra,<br />
&nbsp;Nahita anao ka indro tora-kovitra.<br />
&nbsp;<br />
9 Ny hantsana avy koa no nihovitrovitra,<br />
&nbsp;Ny rahona nandatsaka ny orany,<br />
&nbsp;Nanandra-peo tsy satry ny habakabaka:<br />
&nbsp;Tsip&igrave;ka marobe nifanaretsaka.<br />
&nbsp;<br />
10 Ny varatra injao mitalakotroka;<br />
&nbsp;Nazava ny tontolo noho ny tselatra,<br />
&nbsp;Ny tany taitra er&yacute; ka nihozongozona<br />
&nbsp;Fa zary l&agrave;lanao ny ranomasina.<br />
&nbsp;<br />
11 Dia l&agrave;lana any anaty rano lalina,<br />
&nbsp;Ka sarotra zohina, ts&#39;hita soritra,<br />
&nbsp;Kanefa ny olona tsy very l&agrave;lana,<br />
&nbsp;I M&ocirc;izy sy i Ar&ocirc;na no filohany.<br />
&nbsp;<br />
12 Andeha isika hanolotra fisaorana<br />
&nbsp;Ny Ray &#39;zay tsy mivadika amy Teniny,<br />
&nbsp;Ny Zanany nitondra fanavotana,<br />
&nbsp;Dia antoka ho antsika ny Fanahiny.</p></body></html>