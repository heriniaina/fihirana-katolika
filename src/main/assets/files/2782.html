<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 453</i></li></ul><p>1. Endrey izany hafaliana,<br />
Fa velona aina izahay;<br />
Tanteraka ny faniriana,<br />
Ka dera ho Anao ry Ray!<br />
Atolotray tokoa ny tena,<br />
Mba ho fanati-tsitrakao,<br />
Satria manaiky sy ekena<br />
Ho tonga olom-baovao.</p>

<p>2. Ny tanindrazanay malala,<br />
Ry Jeso Tompo, anjakao<br />
Hiorina eto, tsy hiala,<br />
Ny fiadanana entinao!<br />
Ny aizin&rsquo;ota anie hisava,<br />
Ny fahantrana koa handao,<br />
Fa ho tarafin&rsquo;ny Mazava,<br />
Hanjary tany vaovao.</p>

<p>3. Ny fiangonanao angony,<br />
Fanahy &ocirc;, ho tena iray,<br />
Ka tsy hizarazara intsony<br />
Fa Hianao no mampiray.<br />
Dia ho fanasina, fanilo,<br />
Ho an&rsquo;izao tontolo izao;<br />
Hijoro, tsy handraraka ilo,<br />
Hitafy toetra vaovao.</p></body></html>