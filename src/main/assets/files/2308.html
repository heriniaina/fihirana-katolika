<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 222</i></li></ul><p><em>(Omer)</em></p>

<p>Ireo zava-boary nomenao ho zakainay,<br />
Nosimbanay, nopotehinay, nodoranay,<br />
Na rano izany na rivotra na tany.<br />
Ny zava-manan&#39;aina izao efa mila ho ringana,<br />
&rsquo;Reo taranakay ihany no finganinay,<br />
Ka mifona re &#39;zahay e !</p>

<p>Kyrie eleison !</p>

<p>Ireo ory tsy mba havan&#39;ny manana,<br />
Ny &quot;samy maka ho azy&quot; indray<br />
No nampanjakainay.<br />
Ny olombelona avy no ataonay tsinontsinona,<br />
Araraotinay tsy misy fandeferana,<br />
Sahinay hatramin&#39;ny mifofo aina,<br />
Ka mifona re &#39;zahay e !</p>

<p>Christe eleison !</p>

<p>Ny fampianaranao tsy mba notandremanay<br />
Na ny vavakay aza nohamavomavoinay<br />
Ny fitiavanao dia tsy mba niainanay<br />
Fa ny lolompo no nibaiko ny fiainanay<br />
Nefa Ianao efa nahafoy ny ainao ho anay<br />
Ka mifona re &#39;zahay e.</p>

<p>Kyrie, eleison !</p></body></html>