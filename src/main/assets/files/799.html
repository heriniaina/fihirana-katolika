<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 220</i></li><li style="color: red;"><b>Ankalazao ny Tompo</b> <i>p. 224</i></li><li style="color: red;"><b>Fihirana Hasina</b> <i>p. 31</i></li><li style="color: red;"><b>Vavaka sy Hira</b> <i>p. 405</i></li><li style="color: red;"><b>Fihirana Vaovao</b> <i>p. 523</i></li></ul><p><strong>Indro ny Tompo Mpanjakantsika fa tamy,</strong><br />
<strong>I Kristy Mpamonjy antsika no tamy,</strong><br />
<strong>Indro &#39;lay Tompo Andriamanitsika fa tamy,</strong><br />
<strong>Indro Kristy Tompo fa tamy!</strong><span style="font-size:inherit"> (indroa)</span></p>

<p><span style="font-size:inherit">1 Indro ny Tompo Andriamanitsika fa miroso ka avy amin-kery,</span><br />
<span style="font-size:inherit">&nbsp;Izy mahery ka herin-tsandry no hizakany ny tany tontolo:</span><br />
<span style="font-size:inherit">&nbsp;He ireto babony sy fanevany misava ny lalan-komb&agrave;ny!</span><br />
<span style="font-size:inherit">&nbsp; &nbsp; &nbsp; &nbsp; Indro Kristy Tompo fa tamy! (indroa)</span></p>

<p>2 Toy ny mpiandry izy miantso ny ondriny&nbsp;hiraotra ny vilona an-tsaha,<br />
<span style="font-size:inherit">&nbsp;Raisiny an-tanany dia trotroiny &#39;zay madinika mbola minono,</span><br />
<span style="font-size:inherit">&nbsp;Entiny mora ny reniondriny fa tsy mba dodosany akory!</span><br />
<span style="font-size:inherit">&nbsp; &nbsp; &nbsp; &nbsp; Indro Kristy Tompo fa tamy! (indroa)</span></p>

<p>3 Iza no hamatra ny ranomasina eo an-tanany tahaka ny Tompo?<br />
<span style="font-size:inherit">&nbsp;Na mahazehy iny lanitra iny, mahafatra ny vovoka am-bata?</span><br />
<span style="font-size:inherit">&nbsp;Iza no handanja ny tendrombohitra,&nbsp;hahatatitra havoana holanjaina?</span><br />
<span style="font-size:inherit">&nbsp; &nbsp; &nbsp; &nbsp; Indro Kristy Tompo fa tamy! (indroa)</span></p>

<p>4 Zovy no efa nanoro hevitra, nanilo fanahy azy Tompo?<br />
<span style="font-size:inherit">&nbsp;Ary nitsangan-kanolo-tsaina hidinihany sy hampianatra azy?</span><br />
<span style="font-size:inherit">&nbsp;Taiza ny Tompo no nila olona hanambara izay tokony hataony?</span><br />
<span style="font-size:inherit">&nbsp; &nbsp; &nbsp; &nbsp; Indro Kristy Tompo fa tamy! (indroa)</span></p>

<p><span style="font-size:inherit">5 Sa nisy koa nampianatra azy hahalala ny hoe fahendrena?</span><br />
<span style="font-size:inherit">&nbsp;Z&#39;inona anefa ny firenena fa tsy fasika ambony mizana,</span><br />
<span style="font-size:inherit">&nbsp;Ary ny nosy, &#39;reo nosy maro moa tsy vovo-misidina foana?</span><br />
<span style="font-size:inherit">&nbsp; &nbsp; &nbsp; &nbsp; Indro Kristy Tompo fa tamy! (indroa)</span></p>

<p>6 Fongotra ny ala natao kitay, zary mangadihady i Lib&agrave;na,<br />
<span style="font-size:inherit">&nbsp;Tapitra ringana koa ny biby, nefa tsy ampy ny sorona vita.</span><br />
<span style="font-size:inherit">&nbsp;Eo anatrehan&#39;ny Tompontsika tsinontsinona ny firenena!</span><br />
<span style="font-size:inherit">&nbsp; &nbsp; &nbsp; &nbsp; Indro Kristy Tompo fa tamy! (indroa)</span></p>

<p>7 Ray &ocirc;, endrey &#39;ty fitiavanao &#39;zay nasehon&#39;ilay Zanakao:<br />
<span style="font-size:inherit">&nbsp;Resiny &#39;lay nanandevo anay: izao vahoaka voafidy izahay!</span><br />
<span style="font-size:inherit">&nbsp;Vavolomebelona ny Fanahy, ka ny fotoana no andrasanay</span><br />
<span style="font-size:inherit">&nbsp; &nbsp; &nbsp; &nbsp; Indro Kristy Tompo fa tamy! (indroa)</span></p></body></html>