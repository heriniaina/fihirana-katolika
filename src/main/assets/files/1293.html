<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 37</i></li><li style="color: red;"><b>Vavaka sy Hira</b> <i>p. 258</i></li><li style="color: red;"><b>Fihirana Hasina</b> <i>p. 371</i></li></ul><p><strong>Afa-tsy ny anaran&#39;i Jesoa Tompo,</strong><br />
<strong>Dia tsy misy anaran&#39;olon-kafa</strong><br />
<strong>Ambanin&#39;ny lanitra</strong><br />
<strong>Hahazoantsika famonjena</strong>. <em>(Asa 4, 12)</em></p>

<p><em>(Sal. 19)</em></p>

<p>1 Ho henoin&#39;ny Tompo anie ianao<br />
&nbsp;amin&#39;ny andro fahoriana<br />
&nbsp;Harovan&#39;ny anaran&#39;ny Andriamanitr&#39;i Jak&ocirc;ba!<br />
&nbsp;<br />
2 Handefasany vonjy avy any an-toerana masina<br />
&nbsp;Sy hotohanany avy any Si&ocirc;na!<br />
&nbsp;<br />
3 Ny fanatitrao rehetra, hotsaroany,<br />
&nbsp;Ny sorona dorana ho teliny<br />
&nbsp;<br />
4 Izay irin&#39;ny fo, hotanterahiny.<br />
&nbsp;Izay rehetra kasaina, homeny!<br />
&nbsp;<br />
5 Izahay hihoby ny fandresenao;<br />
&nbsp;Ny anaran&#39;ny Andriamanitsika no ho fanevany!<br />
&nbsp;<br />
6 Eny, ny Tompo anie hahatontosa<br />
&nbsp;Ny vavakao rehetra!<br />
&nbsp;<br />
7 Fantatro dieny izao fa ny Tompo<br />
&nbsp;Hanome fandresena ny Voahosony<br />
&nbsp;<br />
8 Hamaly azy avy any an-danitra toerany masina<br />
&nbsp;Amin&#39;ny fandresen&#39;ny tanany mahery!<br />
&nbsp;<br />
9 Kalesy ny an&#39;ny sasany; soavaly ny an&#39;ny hafa;<br />
&nbsp;Ny anaran&#39;ny Tompo Andriamanitray<br />
&nbsp;ny anay no herinay!<br />
&nbsp;<br />
10 Ka ireny mirepirepy sy lavo;<br />
&nbsp;Izahay kosa marim-pijoro!<br />
&nbsp;<br />
11 Tompo &ocirc;! omeo fandresena ny mpanjaka!<br />
&nbsp;Valio izahay amin&#39;ny andro iantsoanay anao!</p></body></html>