<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 186</i></li><li style="color: red;"><b>Fihirana Hasina</b> <i>p. 223</i></li><li style="color: red;"><b>Vavaka sy Hira</b> <i>p. 309</i></li><li style="color: red;"><b>Fihirana Vaovao</b> <i>p. 522</i></li></ul><p><strong>Tsy vahiny, tsy olo-manjeny ianareo,</strong><br />
<strong>Fa miombon-dova amin&#39;ny Olomasina,</strong><br />
<strong>Ary fianakavian&#39;Andriamanitra</strong>. <em>(Ef. 2, 19)</em></p>

<p><em>(Sal. 83)</em><br />
&nbsp;<br />
1 Endrey tena kanto ny fonenanao,<br />
&nbsp;Ry Tompon&#39;ireo Fahefana sy Hery,<br />
&nbsp;Manembona anao lalandava ny foko<br />
&nbsp;Misento maniry ny kianjanao.<br />
&nbsp;<br />
2 Endrey velon-kira mihoby ny foko,<br />
&nbsp;Mientana faly, miandra azy Tompo,<br />
&nbsp;Fa velona sady manjaka tokoa<br />
&nbsp;Ilay Andriamanitra Fanantenako.<br />
&nbsp;<br />
3 Ny voromanidina ireny tsy lao,<br />
&nbsp;Ireo sidintsidina mbamin&#39;ny fody,<br />
&nbsp;Mitoetra manila ny &ocirc;telinao,<br />
&nbsp;Ry Tompo Mpanjakan&#39;ny tany tontolo.<br />
&nbsp;<br />
4 Endrey ny hasambaran&#39;ny vahoakanao,<br />
&nbsp;Mihoby, midera tsy tapaka anao,<br />
&nbsp;Miravo tokoa izay mitoky aminao,<br />
&nbsp;Mavitrika, tojo ny lalan-kombana.<br />
&nbsp;<br />
5 Ny tany mangentana, indro zahao:<br />
&nbsp;Miboika ny rano fanala hetaheta.<br />
&nbsp;Ny voalohan&#39;orana zary tsodrano,<br />
&nbsp;Mipatraka mora sy mamelombolo.<br />
&nbsp;<br />
6 Endrey fa mitombo &#39;zaitsizy ny hery,<br />
&nbsp;Mirroso tsy miato hatrany ny dia,<br />
&nbsp;Mitety havoana ka maila-pandeha,<br />
&nbsp;Matoky hahita ny Tompo ao Si&ocirc;na.<br />
&nbsp;<br />
7 Henoy re ny feoko, ry Tompo mahery,<br />
&nbsp;Ry ain&#39;i Jak&ocirc;ba, mba ombay mitsinjo,<br />
&nbsp;Ianao, manko, Tompo Ampinga sy Aro,<br />
&nbsp;Tazano&nbsp;&#39;lay hany nofinidinao.<br />
&nbsp;<br />
8 Ny andro iray ao an-kianjanao,<br />
&nbsp;Mihoatra ny arivo an-toerana hafa,<br />
&nbsp;Aleoko mandia &#39;zany tokonanao,<br />
&nbsp;Tsy tiako ny lay manalavitra anao.<br />
&nbsp;<br />
9 Fa Manda mijoro sy Ampinga ny Tompo,<br />
&nbsp;Manetsaka soa aman-kaja &#39;reo tiany,<br />
&nbsp;Mambomba hasambarana hatrany hatrany,<br />
&nbsp;Ny olony vonon-kahitsy famindra.<br />
&nbsp;<br />
10 Ry Tompon&#39;ireo Fahefana sy Hery,<br />
&nbsp;Endrey &#39;zany soa sy firavoravoana<br />
&nbsp;Iriariavan&#39;ny vahoakanao,<br />
&nbsp;Matoky sy miankina mafy aminao.<br />
&nbsp;<br />
11 &#39;Lay Ray Tompontrano hanangana antsika,<br />
&nbsp;&#39;Lay Zanany tonga nitondra ny antso,<br />
&nbsp;&#39;Lay Hery atolony dia ny Fanahy:<br />
&nbsp;Ombantsika saotra fa Andry sy Toky.<br />
&nbsp;</p></body></html>