<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p>1- Niaina ny fahamasinana fony fahavelony, Victoire.&nbsp;<br>Lasa dia namela mamy ho an&rsquo;ny taranaka aty afara.&nbsp;<br>Ka zary modely ho an &lsquo;ny fiangonana.&nbsp;<br>Ho tsarovana ny anarany.<br>Ny anarana navelanam-pandresena Victoire o! <br>Ny tantaram-piainanao dia tantara tsara e. <br>Nahita sy&nbsp;niaina ny finoana.<br>&lsquo;Lay finoana vao niandoha teto Madagasikara&nbsp;</p>
<p><br>Victoire Rasoamanarivo o ! <br>Olon&rsquo;ny vavaka.&nbsp;<br>Victoire Rasoamanarivo iny o!&nbsp;<br>Nitsinjo ireo tsy manana<br>Victoire Rasoamanarivo o!<br>Nanaja ny hasin&rsquo;ny fanambadiana <br>Victoire Rasoamanarivo o!&nbsp;<br>Nanompo an&rsquo;i Jeso tamin-kafaliana.&nbsp;</p>
<p><br>2- Maro ireo sedra zay nandalo tamin&rsquo;ny fiainanao Victoire a&nbsp;<br>Natrehanao tamin&rsquo;ny finoana , ianao nandroso tsy nisalasala.<br>Ny hasin&rsquo;ny tokantrano najainao e !&nbsp;<br>Fa masina io tsy azo lotoina nahavariana ny fitiavanao ny Eokaristia <br>Notaominao ireo mpino hanaja an&rsquo;i Maria<br>Na tsy teo aza ireo Misionera, Victoire<br>Narovanao fiangonana, sy ny sekoly mba hijoro tsara&nbsp;</p>
<p><br>3- Ny hazo no vanon-ko lakana, ny tany naniriany no tsara.<br>Matoa ny finoana lalim-paka ianao anisan'ny&nbsp;nikarakara.<br>Ireo Eveka maro, pretra sy Relijiozy, kristianina mandray andraikitra.<br>Indreto ary izahay Victoire &ocirc;.<br>Miray Fo manandram-peo mihira fiderana e! <br>Efa taona maro no nisantaranao ny lanitra.<br>Ka ny vavaka hataonay dia ianao ho olomasina.</p>
<p>&nbsp;</p>
<p>HAGA</p></body></html>