<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 116</i></li></ul><p><strong>Ry Ray &ocirc;, Ianao no anjarako<br />
ary lovako mandrakizay;<br />
Velomy, arovy ity zanakao<br />
matoky ny fitiavanao.</strong></p>

<p><em>(Sal. 15)</em></p>

<p>1. Andriamanitra Tompo &ocirc;, ambeno,<br />
Fa Ianao re no hany ifefeko,<br />
Hasambarako tokana an-tany.<br />
2. Tsy mba sitrakao intsony tokoa<br />
ireo masina, tompo eto an-tany.<br />
Manandevo &#39;zay matoky azy.</p>

<p>3. Ary koa &#39;reny sampy hamaroina,<br />
tsy hanaovako sorona intsony.<br />
Tsy hotononiko anarana akory.<br />
4. Ianao re, ry Tompo, no lova,<br />
hany zarako mandrakizazy;<br />
Toeran-tsoa no natokana ho ahy.</p>

<p>5. Ka isaorakao, Tompo, ianao,<br />
fa nanolotra saina, fanahy,<br />
sy nanoro ny foko hatrany.<br />
6. Eo alohako foana ny Tompo,<br />
tsy hiala ankavanako izy,<br />
Ka hisaorako mandrakizay.</p>

<p>7. Tsy omby tratra tokoa ny hafaliana,<br />
&#39;zay mameno ny foko tontolo,<br />
sy manenika &#39;zato fanahy.<br />
<span style="font-size:inherit; line-height:1.5em">8. Ka ny nofoko mandry amin-toky,</span><br />
<span style="font-size:inherit; line-height:1.5em">Fa tsy foinao ho levona ny aiko,</span><br />
<span style="font-size:inherit; line-height:1.5em">ny olon-tianao tsy foinao ho faty.</span></p>

<p><span style="font-size:inherit; line-height:1.5em">9. E! ny lalan&#39;ny fiainana izao,<br />
dia hatoronao ahy hatrany,<br />
Ka nameno hafaliana ny foko.<br />
10. Ho finaritra mandrakizay<br />
&#39;zay mitoetra eo ankavananao,<br />
Hasambarana tsy mety ritra.</span></p>

<p><span style="font-size:inherit; line-height:1.5em">11. Zanakao no hankany aminao,<br />
mba hanomana lapa ho anay,<br />
Hideranay ny fitiavanao.</span></p></body></html>