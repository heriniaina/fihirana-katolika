<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p>Ry Andriamanitra Rainay &ocirc;,<br />
misaotra Anao izahay fa tsy mitsahatra maneho ny famindramponao Ianao.<br />
Naniraka an&#39;i Jesoa Zanakao Ianao nitory ny Evanjely ka namonjy<br />
sy nanavotra anay hiala amin&#39;ny gejan&#39;ny fahotana mamatotra sy mampahory anay.<br />
Niantso sy naniraka mpianatra Izy.<br />
Tianao hanenika ny isan-tokatrano ny hafaliana entin&#39;izany Evanjely izany.<br />
Nahazo tombony tamin&#39;izany ity tanindrazanay ity<br />
tamin&#39;ny alalan&#39;ireo misionera tonga taty aminay.<br />
Telopolo taona lasa izay, namangy anay ny Papa Joany Paoly faharoa,<br />
dimbin&#39;ny Md Piera Ap&ocirc;st&ocirc;ly,<br />
efa tonga olomasina ankehitriny.<br />
Ho avy hamangy anay ny Papa Fransoa,<br />
hankahery ny vahoakanao eto amin&#39;ity Nosy malalanay ity<br />
ary hamafy fiadanana sy fanantenana.<br />
Mankasitraka sy mankatelina Anao izahay noho izany fahasoavan-dehibe izany.<br />
Fantatrao fa mangetaheta fihavaozana ny firenenay<br />
izay misedra fahoriana maro lafy.<br />
Koa iraho ny Fanahinao Masina<br />
hanokatra ny saina sy ny fo amam-panahinay,<br />
hanampy anay hahatsapa ny haratsianay sy hitondra anay amin&#39;ny fibebahana.<br />
Enga anie izao fitsidihana ap&ocirc;st&ocirc;lika ataon&#39;ny Papa Fransoa izao<br />
hampiombona anay Aminao<br />
ka hitondra vokatsoa betsaka amin&#39;ny fiainan&#39;ny Eglizy eto aminay<br />
miombona amin&#39;ny Eglizy eran-tany sy ny fiainan&#39;ny firenenay.<br />
Amin&#39;ny alalan&#39;ny Jesoa Kristy Zanakao Tomponay no angatahanay izany.<br />
Amen.<br />
*Voninahitra anie......<br />
*Masina Maria, notorontoronina tsy azon-keloka mpiaro an&#39;i Madagasikara<br />
<strong>-Mivavaha ho anay izay mangata-bonjy Aminao.</strong><br />
*Md Jacques Berthieu:&nbsp;<strong>mivavaha ho anay</strong>.<br />
*Victoire Rasoamanarivo, olotsambatra:&nbsp;<strong>mivavaha ho anay.</strong><br />
*Raphael Louis Rafiringa, olontsambatra:&nbsp;<strong>mivavaha ho anay</strong>.<br />
*Jean Beyzim, olontsambatra:&nbsp;<strong>mivavaha ho anay</strong>.<br />
* Lucien Botovasoa, olontsambatra:&nbsp;<strong>mivavaha ho anay</strong>.</p>

<p>&nbsp;</p></body></html>