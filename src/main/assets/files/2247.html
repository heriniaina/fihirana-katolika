<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 171</i></li></ul><p><em>(Bema)</em></p>

<p>Md Maurice, mpiaro mafatoky anay,<br />
No iarahanay misaotra anao, Za&ntilde;ahary !<br />
Ny R&agrave; nalatsany, nafoiny ho Anao teto an-tany<br />
No lasa zezika nampitsiry sy nampanjary !</p>

<p>Mpanjakan&rsquo;i Teba namoaka didi-miaramila,<br />
Ka i Maurice no natsangany ho filoha,<br />
Dia niseho ho vonon-kanaiky ireto miaramila,<br />
Ka nomena alalana hanao veloma havan-tiana.</p>

<p>Niala tany Teba izy ireo ka tonga tany Gaola,<br />
Mafy ny didiny ka nahavokatra fandresena,<br />
Nampanao sorona ny mpanjaka noho ny hafaliany,<br />
Sorona amy sampy no hany mba takatry ny sainy.</p>

<p>Baikon&rsquo;ny mpanjaka ho tanterahina hatrany !<br />
Tsy izany, ry Mpanjaka, fa kristianina izahay !<br />
Aleonay ho vonoina noho ny finoana,<br />
Toy izay ho velona, kanefa diso fanompoana.</p>

<p>Raha tsy manaiky ianareo, dia ho tapahin-doha !<br />
Tsy manaiky anao izahay, fa manana Filoha !<br />
Kristy Tompo nilanja ny Hazofijaliana<br />
Sy namoy ny ainy ho famonjena ny olon-tiana.</p>

<p>Tezitra ny Mpanjaka : nampamono ireo miaramila,<br />
Tao Saint Maurice tamin&rsquo;izay dia nisy r&agrave; mandriaka !<br />
Vokatr&rsquo;izany : nandresy ny mpiaro anay !<br />
Iaraha-mankalaza ny Voninahitry ny Mpahary !</p>

<p>Feno zato taona nanombohan&rsquo;ireo misionera,<br />
Isaoranay Andriamanitra Ray nikarakara,<br />
Feno zato taona ka mba mila fankalazana.<br />
Misaotra Zanahary fa manao Jobilin-kazavana !</p></body></html>