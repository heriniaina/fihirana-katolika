<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 410</i></li><li style="color: red;"><b>Fihirana Hasina</b> <i>p. 282</i></li><li style="color: red;"><b>Ankalazao ny Tompo</b> <i>p. 237</i></li></ul><p><strong>Toy ny kapoka maharary ny voina mihatra,</strong><br />
<strong>Nefa tian&#39;Andriamanitra Ray hahamasina antsika</strong>. <em>(Heb. 12, 10-11)</em></p>

<p><em>(Jer. 14, 17-21)</em><br />
&nbsp;<br />
1 Aoka ny masoko tsy hitsahatra<br />
&nbsp;Hitomany andro aman&#39;alina:<br />
&nbsp;Ny fireneko niharan-doza,<br />
&nbsp;Feno ratra tsy hay sitranina!<br />
&nbsp;<br />
2 Mba nojereko ny tany lemaka:<br />
&nbsp;&#39;Ndreo ny maro lavon&#39;ny sabatra;<br />
&nbsp;Mba nidirako ny tan&agrave;na:<br />
&nbsp;&#39;Ndreo ny ripaky ny hanoanana!<br />
&nbsp;<br />
3 Ny mpaminany aza, ny mpisorona:<br />
&nbsp;Mikarenjy samy talanjona!<br />
&nbsp;I Jod&agrave; izany dia nafoy!<br />
&nbsp;I Si&ocirc;na efa nahatofoka!<br />
&nbsp;<br />
4 Tompo &ocirc;, nahoana no dia mikapoka,<br />
&nbsp;Ka mamela ratra tsy sitrana?<br />
&nbsp;Fiadanana no nantsoina,<br />
&nbsp;Kanjo inona ity no gohina!<br />
&nbsp;<br />
5 Fanasitranana no nandrasana,<br />
&nbsp;Kanjo tojo izay tsy nampoizina;<br />
&nbsp;Na &#39;zahay na ny razanay,<br />
&nbsp;Fantatray e fa samy meloka!<br />
&nbsp;<br />
6 Aza hamavoina &#39;lay voninahitra<br />
&nbsp;Ao Si&ocirc;na tan&agrave;na masina;<br />
&nbsp;Ary ilay fanekena vita,<br />
&nbsp;Aza hadino na ivadihana.<br />
&nbsp;<br />
7 Saotra no atolotra an&#39;Andriamanitra:<br />
&nbsp;Nahafoy an&#39;i Jesoa Zanany,<br />
&nbsp;&#39;Lay nisedra ny rofintsika,<br />
&nbsp;Mahalala ny hasarobidiny.<br />
&nbsp;<br />
8 Dera ho anao, ry Fanahy Masina,<br />
&nbsp;Mankahery amin&#39;ny andro sarotra,<br />
&nbsp;Mampivelatra ny finoana<br />
&nbsp;Sy mitantana anay ho masina!</p></body></html>