<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 509</i></li><li style="color: red;"><b>Fihirana Hasina</b> <i>p. 351</i></li></ul><p>1 - Mba lazao anay, ry Tompo, ny misy Anao,<br />
Ambarao anay maniry hamangy anao,<br />
<em>Tsy mba lavitra any anie aho e , fa ao am-ponareo<br />
Ary ao anatin&rsquo;ny Eokaristia.</em></p>

<p><strong><em>Dera ho anao, ry mpamonjy anay, Kristy &ocirc;,</em><br />
<em>Raiso izahay te-hiara-tsambatra aminao.</em></strong></p>

<p><span style="font-size:inherit">2- Inona moa, ry Tompo, no teninao,</span><br />
<span style="font-size:inherit">Hohenoinay sy ho tandremanay?</span><br />
<em><span style="font-size:inherit">Sambatra loatra anie izay mino ahy,</span><br />
<span style="font-size:inherit">Izy ho velona mandrakizay.</span></em></p>

<p>3- Lazao anay, ry Tompo, ny baikonao,<br />
Ambarao anay hotanterahinay.<br />
<em>Mifankatiava toy ny nitiavako anareo,<br />
&#39;Zany no hafatro sy didiko.</em></p>

<p>4- Atoroy anay, ry Tompo, ny asanao ;<br />
Tsy havelanay hiasa irery ianao.<br />
<em>Mahafoy ny aina mba hamelona anareo<br />
Ety an-tany sy an-danitra.</em></p>

<div>5- Moa ve, ry Tompo, mijaly ianao?<br />
&#39;Ndreto izahay maniry hanampy anao.<br />
<em>&#39;Reo mahantra ampio, fa izaho anie ireo<br />
Izay mijaly, iray amiko.</em>

<div><br />
6- Ary izahay, ry Tompo, manina anao,</div>

<div>Te ho eo anilanao, hahita maso anao.<br />
<em>Izaho ko anie mba manina anareo<br />
Hiara-tsambatra, ka matokia.</em></div>
</div></body></html>