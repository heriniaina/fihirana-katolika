<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p><strong style="font-size:inherit; line-height:1.5em"><em>Ny Fitiavana mihira (in-2)</em></strong><br />
<strong style="font-size:inherit; line-height:1.5em"><em>Hirao amin&rsquo;ny feontsika i Kristy,<br />
Hirao amin&rsquo;ny fontsika i Kristy</em></strong><br />
<strong style="font-size:inherit; line-height:1.5em"><em>Hirao e, e, e, Hirao e e e !<br />
Hirao amin&rsquo;ny fiainantsika i Kristy</em></strong></p>

<p>1 &ndash; Ny fitiavana mihira dia hafalian&rsquo;ilay tiavina,<br />
<span style="font-size:inherit; line-height:1.5em">Ny fitiavana mikalo dia hafalian&rsquo;ilay mitia</span></p>

<p>2 &ndash; Ny fitiavana mihira dia vaovao mandrakariva,<br />
<span style="font-size:inherit; line-height:1.5em">Ny fitiavana mivazo ka tsy mety mahatofoka !</span></p>

<p>3 &ndash; Ny fitiavana mihira dia maraina lalandava<br />
<span style="font-size:inherit; line-height:1.5em">Ny fitiavana mivetso tsy mba manam-paharerahana.</span></p>

<p>4 &ndash; Ny fitiavana mihira fofon&rsquo;ain&rsquo;ny Fanahy ;<br />
<span style="font-size:inherit; line-height:1.5em">Ny fitia miara-mihira amin&rsquo;ny Fon&rsquo;i Kristy !</span></p>

<p>5 &ndash; Ny fitiavana mihira dia mahery noho ny Jaly<br />
<span style="font-size:inherit; line-height:1.5em">Ny fitiavana mihoby dia tsy resim-pahafatesana</span></p>

<p>6 &ndash; Ny fitiavana mihira dia ilay Tenin&rsquo;Andriamanitra<br />
<span style="font-size:inherit; line-height:1.5em">Ny fitiavana dia hiran&rsquo;ilay zanaka main&rsquo;ny Ray</span></p>

<p>7 &ndash; Ny fitiavana mihira dia asa vitan&rsquo;ny Fanahy<br />
<span style="font-size:inherit; line-height:1.5em">Ny fitiavana mihira fa entanin&rsquo;ny Fanahy</span></p>

<p>8 &ndash; Ny fitiavana mihira fofon&rsquo;ain&rsquo;ny Fanahy ;<br />
<span style="font-size:inherit; line-height:1.5em">Ny fitia miara-mihira amin&rsquo;ny Fon&rsquo;i Kristy !&nbsp;</span></p></body></html>