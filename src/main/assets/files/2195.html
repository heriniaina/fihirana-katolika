<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 133</i></li></ul><p class='auteur'><i>(Mathieu)</i></p><p>Mandrosoa eny amin’ny lalina (Lk. 5, 4)<br />Aza manana ahiahy,<br />«Alatsaho ny harato», miasà<br />Izaho Tomponao no miteny<br />Ny finoanao  iriko ho velona (bis)<br />‘Ndeha ianao, halalino ny finoanao, mirosoa<br />Iaino, dia izarao ny namana <br />Hirahiko ianao, «hanarato olona» (Lk. 5, 10)<br />Raha sitrakao, homba anao aho<br />Hiroso aho !  -- Hiroso amin’ny lalina aho ! <br />Noho ny Teninao !  -- Hiroso amin’ny lalina aho ! </p><p>Feo tokana :  -- Alatsaho ary ny harato e<br />Mirosoa amin’ny lalina e </p><p>«Niasa mafy anie ‘zahay,<br />Nandany ny alinay tontolo,<br />Tsisy vokatra azonay, mandreraka,<br />Na hazandrano iray akory e !<br />Fa hody tanam-polo e, izahay Tompo ô» (bis) Lk. 5, 5a </p><p>«Noho ny Teninao anefa »,<br />Hiroso ihany izaho, « halatsako ny harato ». (Lk. 5, 5b) <br />Na tsy eken’ny saim-pahazarako,<br />Handroso eny amin’ny lalina aho, <br />Ampio aho hiaina ny finoako.</p><p>N’ fisasaranao, tontolon’ny alina,<br />Raha tsy homban’Izy Tompo,<br />Dia ho sasa-poana ianao. Ka miandrasa !<br />Izy handalo, hampianatra,  hitory.<br />Hiditra amy fiainanao, hibaiko izay hataonao.</p></body></html>