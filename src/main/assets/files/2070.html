<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 43</i></li></ul><p><strong>Izay entanim-pitiavana sy finoana e e i&agrave; !<br />
No afa-manompo an&rsquo;Andriamanitra,<br />
Amim-pahamarinana lalandava.</strong></p>

<ol>
	<li>Deraina, isaorana Izy Tompo,<br />
	Ny Tompo Andriamanitr&rsquo;i Israely&nbsp;:<br />
	Fa Izy efa tonga namangy antsika,<br />
	Nanavotra antsika amin&rsquo;ny fahavalo.</li>
	<li>Nanolotra antsika herim-pamonjena<br />
	Avy amin&rsquo;ny Fianakaviana iray&nbsp;:<br />
	Dia ny an&rsquo;i Davida mpanompo tiany,<br />
	Fa izany tokoa no efa nolazainy.</li>
	<li>Fa teniny nentin&rsquo;ny mpaminany,<br />
	Dia ireo olomasiny fahagola&nbsp;:<br />
	&laquo;&nbsp;Ny vonjiny hanala amin&rsquo;ny fahavalo,<br />
	Hanafaka antsika amin&rsquo;ny mpankahala&nbsp;&raquo;.</li>
	<li>Noho Izy nandala ny razantsika,<br />
	Dia indro tsaroany ny fanekeny&nbsp;:<br />
	Fa teniny nomeny an&rsquo;i Abrahama<br />
	Ny hanafaka antsika amin&rsquo;ny fahavalo.</li>
	<li>Amin&rsquo;izay isika ho afa-manompo Azy<br />
	Tsy anatin&rsquo;ny tahotra sy ahiahy&nbsp;:<br />
	Fa entin&rsquo;ny fo tia sy mahatoky<br />
	Ho eo anatrehany lalandava.</li>
	<li>Ianao &lsquo;zao anaka no antsoina<br />
	Ho ilay mpaminanin&rsquo;ny Avo indrindra&nbsp;:<br />
	Hizotra anoloan&rsquo;ny Tompo Ianao<br />
	Hamboatra ny lalana &lsquo;zay hombanay.</li>
	<li>Ianao hanambara ny famonjena,<br />
	Dia ny famelana ny hadisoana&nbsp;:<br />
	Satria Andriamanitra fo miantra,<br />
	Mandefa masoandro hamangiany antsika.</li>
	<li>Fanilo hanazava an&rsquo;ireo mitakiky,<br />
	Anatin&rsquo;ny haizina mahafaty,<br />
	Fanilo hanazava ny diantsika,<br />
	Amin&rsquo;ny lalam-piadanana lavorary.</li>
	<li>Isaory ny Ray nanome antsika<br />
	Ny Zanany ho masoandrom-pamonjena&nbsp;:<br />
	Hobio ny Fanahy niantsoana antsika<br />
	Ho sambatra hibanjina ny mazava.</li>
</ol></body></html>