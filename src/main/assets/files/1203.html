<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 538</i></li><li style="color: red;"><b>Fihirana Hasina</b> <i>p. 302</i></li><li style="color: red;"><b>Vavaka sy Hira</b> <i>p. 778</i></li></ul><p>1 Andriamanitra Avo indrindra &ocirc;, sady Tompo no Mpiantra,<br />
&nbsp;E atolotray anao ny voninahitra sy ny dera,<br />
&nbsp;Sy ny laza aman-kaja ary ny hasina rehetra,<br />
&nbsp;Fa ianao irery ihany no sahaza an&#39;izany,<br />
&nbsp;Ka tsy mendrika hanonona ny Anaranao ny olona. (indroa)<br />
&nbsp;<br />
<strong>Koa mider&agrave; ny Tompo&nbsp;&nbsp; Aleloia,</strong><br />
<strong>Ary ivavaho koa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aleloia,</strong><br />
<strong>Sy tolory ny fisaorana</strong><br />
<strong>Amam-panajana feno,</strong><br />
<strong>Amin-kalemem-panahy.</strong> (indroa)<br />
&nbsp;<br />
2 Hoderaina ianao, ry Tompo &ocirc;, amy zava-boaarinao,<br />
&nbsp;Fa indrindra hoderaina noho Razoky Masoandro<br />
&nbsp;&#39;Zay mitarika ny andro hanilovanao anay;<br />
&nbsp;Eny, kanto sy mamiratra, mazava manjopiaka,<br />
&nbsp;Ary endrika amantaranay anao &#39;lay Avo indrindra. (indroa)<br />
&nbsp;<br />
3&nbsp;Andriamanitra Avo indrindra &ocirc;, sady Tompo no Mpiantra,<br />
&nbsp;Hoderaina anie ianao amy zava-boaarinao,<br />
&nbsp;Noho Ravolana havanay sy ny kintana alinkisa<br />
&nbsp;&#39;Zay narindranao hitoetra eny anivon-danitra eny,<br />
&nbsp;Sarobidy sy mazava ary tena soa tokoa. (indroa)<br />
&nbsp;<br />
4 Andriamanitra Avo indrindra &ocirc;, sady Tompo no Mpiantra,<br />
&nbsp;Hoderaina anie ianao noho Rarivotra havanay<br />
&nbsp;Sy ny tsioka iainanay mbamy rahona sy zavona,<br />
&nbsp;Noho ny lanitra madio, ny fotoana sy ny ora<br />
&nbsp;Amelomanao hatrany ireo voaarinao rehetra. (indroa)<br />
&nbsp;<br />
5 Hoderaina ianao, ry Tompo &ocirc;, noho Irano havanay<br />
&nbsp;Sarobidy sy madio, mikoriana mahasoa,<br />
&nbsp;Hoderaina koa ianao noho Raafo havanay<br />
&nbsp;Itsilovana anay r&#39;hefa maizina amin&#39;ny alina,<br />
&nbsp;&#39;Zay mahery sy tomady ary soa mahamirana. (indroa)<br />
&nbsp;<br />
6 Andriamanitra Avo indrindra &ocirc;, sady Tompo no Mpiantra,<br />
&nbsp;Hoderaina anie ianao noho Ratany havanay,<br />
&nbsp;Sady Reny no manohana ary koa mitondra anay,<br />
&nbsp;Mahavokatra voankazo samihafa sesehena,<br />
&nbsp;Voninkazo maro loko ary bozaka aman&#39;ahitra. (indroa)<br />
&nbsp;<br />
7 Hoderaina ianao, ry Tompo &ocirc;, noho ireo mamela heloka,<br />
&nbsp;Mampiseho fa tia anao amy famindr&agrave;ny fo,<br />
&nbsp;Mahazaka ny aretina ary miaritra ny jaly:<br />
&nbsp;Eny, sambatra izy ireny, tsy miraika velively,<br />
&nbsp;Ka omen&#39;ny Avo indrindra &#39;zany satro-boninahitra. (indroa)<br />
&nbsp;<br />
8 Hoderaina ianao, ry Tompo &ocirc;, noho Rafahafatesana,<br />
&nbsp;Ilay havana tsy&nbsp;hain&#39;ny olombelona idifiana;<br />
&nbsp;Eny, loza ho an&#39;ny maty amin&#39;ny ota mahavery,<br />
&nbsp;F&#39;hasambaran&#39;ireo tratrany manao ny sitrakao,<br />
&nbsp;Fa ny tena fahafatesana tsy hanan-kery aminy. (indroa)</p></body></html>