<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 792</i></li></ul><p>1. Ireo vahoaka marobe nanara-dia ny Tompo,</p>

<p>&nbsp;&nbsp;&nbsp; Ireo mpianatra tsy nahafoy tany an-tendrombohitra:</p>

<p>&nbsp;&nbsp;&nbsp; Nankafy ny teninao, ry Jesoa,</p>

<p>&nbsp;&nbsp;&nbsp; Novokisanao sakafo, nanaram-po.</p>

<p>&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jesoa Tompo, sakafon&#39;ny fiainanay,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jesoa Tompo, sakafon&#39;ny fanahinay,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Natolotrao ho anay ny tenanao,</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jesoa h&ocirc;stia, mamelona aina.</p>

<p>&nbsp;</p>

<p>2. Tsy avelanao ho reraka, tsy avelanao hitofezaka</p>

<p>&nbsp;&nbsp;&nbsp; Ireo manara-dia anao, fa voky sakafo.</p>

<p>&nbsp;&nbsp;&nbsp; Aza avela hisaraka aminao izahay,</p>

<p>&nbsp;&nbsp;&nbsp; Fa mankafy ny mitoetra eo anilanao.</p>

<p>&nbsp;</p>

<p>3. Nampitomboinao, ry Jesoa, ireo mofo dimy;</p>

<p>&nbsp;&nbsp;&nbsp; Nozarainao koa ny hazandrano roa.</p>

<p>&nbsp;&nbsp;&nbsp; Niharihary ny voninahitry ny Ray;</p>

<p>&nbsp;&nbsp;&nbsp; Mino anao sy mitsaoka anao izahay.<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p></body></html>