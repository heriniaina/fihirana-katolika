<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 114</i></li><li style="color: red;"><b>Fihirana Hasina</b> <i>p. 631</i></li><li style="color: red;"><b>Vavaka sy Hira</b> <i>p. 687</i></li></ul><p>&nbsp;<br />
&nbsp;<br />
1 - Ndre mijoro Reny ory<br />
Teo am-pototry ny hazo<br />
Nifantsihan-janany.<br />
&nbsp;<br />
2 - Teo ny fony ontsa mafy<br />
Feno senton&#39;alahelo<br />
Tanterahin-defona.<br />
&nbsp;<br />
3 - Tena vonton&#39;alahelo<br />
Ndrisy Reny masina anie<br />
Maty Lahitokana.<br />
&nbsp;<br />
4 - Nitoloko velon-tsento<br />
&#39;Zaho Reny be fitia<br />
Fa mijaly sombin&#39;aina.<br />
&nbsp;<br />
5 - Iza no tsy hitomany<br />
Rah&#39;mibanjina &#39;lay Reny<br />
Tototry ny fahoriana ?<br />
&nbsp;<br />
6 - Tsy hangoraka iza moa<br />
Rah&#39;mijery &#39;zato Reny<br />
Ory toa an-Janany ?<br />
&nbsp;<br />
7 - Noho ny otan&#39;ny vahoaka<br />
Jesoa hitany mijaly<br />
Rotiky ny kapoka.<br />
&nbsp;<br />
8 - Hitany &#39;lay Sombin&#39;aina<br />
Safotr&#39;alahelo mafy<br />
Raha misento miala aina.<br />
&nbsp;<br />
9 - O ry Reny be fitia,<br />
&#39;Zany sentonao ho reko<br />
Ranomaso hiombonana.<br />
&nbsp;<br />
10 - &#39;Zaho anie hirehi-pitia<br />
An&#39;i Jesoa Zanahary<br />
Ka hanao &#39;zay sitrany.<br />
&nbsp;<br />
11 - Maria Reny malahelo,<br />
Soraty raikitra am-poko<br />
Ny ferin&#39;ny Zanakao.<br />
&nbsp;<br />
12 - &#39;Zao ny Zanakao ho ahy<br />
Ndre maratra sy mijaly<br />
Aiza ny anjarako ?<br />
&nbsp;<br />
13 - Hiaraka ory aminao<br />
Sy Jesoa mifantsika anie<br />
Mandra-pahafatiko.<br />
&nbsp;<br />
14 - Eo am-pototry ny hazo<br />
Hiaraka ory aminao,<br />
&#39;Zany tena sitrako.<br />
&nbsp;<br />
&nbsp;</p></body></html>