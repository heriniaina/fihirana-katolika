<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 311</i></li><li style="color: red;"><b>Fihirana Dera</b> <i>p. 277</i></li><li style="color: red;"><b>Fihirana Hasina</b> <i>p. 58</i></li><li style="color: red;"><b>Vavaka sy Hira</b> <i>p. 403</i></li><li style="color: red;"><b>Fihirana Vaovao</b> <i>p. 529</i></li></ul><p><em>Mpitarika:</em> O ia ie, E ia ie (2)<br />
<em>Vahoaka:</em> Ny Tenin&#39;ny tompo.</p>

<p><br />
1- Ampionony ny fon&#39;ny vahoaka, (<em>Vah: </em>Ny Tenin&#39;ny Tompo...)<em> </em><br />
lazao ao am-pon&#39;ilay Jerosalema, ...<br />
Fa tapitra ny andron&#39;ny fampahoriana, ...<br />
ny ota nataony voavela avokoa, ...<br />
Satria fikapohana in-droa miantoana, ...<br />
no efa nataon&#39;ny Tompo azy ireo. ...<br />
e ny teniny e, ...</p>

<p>2- Injay misy feo manao antso avo :<br />
&quot;Amboary ny l&agrave;lan-kizoran&#39;ny Tompo :<br />
Ny sakelin-d&agrave;lan-drehetra ahitsio,<br />
totofy avokoa ireo lohasaha,<br />
Ireo tendrombohitra mbamin&#39;ny havoana,<br />
ataovy mitovy torosy daholo&quot;.<br />
e ny teniny e,</p>

<p>3- Hiseho am&#39;izay ny herin&#39;ny Tompo,<br />
dia &#39;lay voninahiny ambony tokoa,<br />
Mba samy hahita an&#39;izany avokoa<br />
ny olon-drehetra na iza na iza.<br />
Ny Tompo mahery no efa niteny.<br />
Ilay Zanahary no efa nivolana !<br />
e ny teniny e</p>

<p>4- Injay misy feo manao hoe : &quot;Antsoy&quot; !<br />
dia nisy niteny namaly an&#39;izany :<br />
&quot;Ahoana ny antso &#39;zay mety hataoko ?<br />
Ahitra ihany ny nofo rehetra.&quot;<br />
Koa tahaka ny vony mamelana an-tsaha<br />
ny hatsaran-tarehiny kanto dia kanto.<br />
e ny teniny e</p>

<p>5- Malazo ny vony, mariry ny ahitra,<br />
reh&#39;fa seranin&#39;ny Ain&#39;Izy Tompo.<br />
Dia ahitra ihany ny olo-miaina ;<br />
malazo ny vony, mariry ny ahitra.<br />
Fa tsy mba izany ny Tenin&#39;ny Tompo<br />
fa Teny maharitra mandrakizay.<br />
e ny teniny e.</p></body></html>