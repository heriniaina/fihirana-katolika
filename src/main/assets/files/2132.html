<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 0</i></li></ul><p>Maty tokoa, ilay Tompon&#39;ny Aina<br />
Ka indro naterina am-pasana vao<br />
Ny nofon&#39;ny tany, matoa amin&#39;ny amin&#39;ny maty<br />
Ny nofon&#39;ny tany, matoa amin&#39;ny amin&#39;ny maty.</p>

<p>1. Ny andro voalohany, andro alahady<br />
Hatairana moa izany ny an-dry Maria!<br />
Nahita fa foana ny fasan&#39;ny Tompo!</p>

<p>Ho foana ihany koa ve ny fanantenany?<br />
&quot;Nankaiza ny Tompo, ilay Tompon&#39;ny Aina&quot;?<br />
He! ketraka anaty izy, lany fanahy!</p>

<p>2. Mahalany fanahy ve ny fasana foana?<br />
Izao no feo nanaitra, namoha ny tsiahy:<br />
&quot;Nahoana no fasana, toeran&#39;ny maty?</p>

<p>No ikarohana ny Tompon&#39;ny Aina?<br />
Ahirato ny maso, jereo ny Hazavana!<br />
Miposaka avy eto amin&#39;ny rangolahy?&quot;</p>

<p>3. Eny, velona Ianao &ocirc;, ry Tompo Mpandresy,<br />
Ka Fanantenana no ambaran&#39;ny fasana!<br />
Fahavelomana mandrakizay,&nbsp;<br />
Fahavelomana mandrakizay, eny e!</p>

<p>Hanako eran-danitra, hanako eran-tany!<br />
Ny hiaka, ny hoby atolotray Anao,<br />
&Ocirc;, ry Tompon&#39;ny Aina, Aleloia!<br />
&Ocirc;, ry Tompon&#39;ny Aina, Aleloia!</p></body></html>