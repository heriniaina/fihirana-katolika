<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 29</i></li><li style="color: red;"><b>Vavaka sy Hira</b> <i>p. 444</i></li><li style="color: red;"><b>Fihirana Vaovao</b> <i>p. 403</i></li></ul><p><strong>Natokan&#39;ny Ray noho ny fitiavany isika<br />
Hatao zanany ao amin&#39;i Jesoa Kristy!&nbsp;</strong><em>(Ef. 1, 5)</em></p>

<p><em>(Efezy 1, 3-10)</em><br />
&nbsp;<br />
1 Hisaorana anie ny Rain&#39;i Jesoa Tompontsika &ocirc;,<br />
&nbsp;Noho izy mitahy antsika avy any an-danitra any a:<br />
&nbsp;Fanahin&#39;i Kristy Jesoa no nomeny antsika.<br />
&nbsp;<br />
2 Isika efa nofidiny noho&nbsp;i Jesoa Tompo &ocirc;<br />
&nbsp;Talohan&#39;ny nahariana izao tontolo izao a:<br />
&nbsp;Satria isika tiany ho masina tsy manan-tsiny.<br />
&nbsp;<br />
3 Natokany mialoha isika olon-tiany &ocirc;,<br />
&nbsp;Hatsangany mba ho zanany am&#39;i Jesoa Tompo a:<br />
&nbsp;Izany anefa no nataony dia ny sitrapony.<br />
&nbsp;<br />
4 Andeha ary hankasitraka ity nataony &ocirc;,<br />
&nbsp;Nosoaviny tamin-Janany tokoa isika a:<br />
&nbsp;Ny Zanany &#39;zay namonjy antsika tamy Rany.<br />
&nbsp;<br />
5 Navelany ny helotsika noho ny fahefany &ocirc;,<br />
&nbsp;&#39;Zay nentiny an-tanan-droa hanasoa antsika a:<br />
&nbsp;Fa hendry izy, mahalala tsara izay ataony.<br />
&nbsp;<br />
6 Naborany tamintsika koa ny fikas&agrave;ny &ocirc;<br />
&nbsp;Mikasika an&#39;i Jesoa Zanany, fa tiany isika a:<br />
&nbsp;Ka indro hotanterahiny amin&#39;ny fotoany.<br />
&nbsp;<br />
7 Tsy inona fa mba handrindra izao rehetra izao &ocirc;,<br />
&nbsp;Ireo any an-danitra any sy &#39;reo eto an-tany a:<br />
&nbsp;Hanaiky Filoha tokana, dia&nbsp;i Jesoa Tompo.</p></body></html>