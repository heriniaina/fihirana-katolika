<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 354</i></li><li style="color: red;"><b>Ankalazao ny Tompo</b> <i>p. 503</i></li></ul><p><strong>Ny Evanjely toriko no iaretako fijaliana</strong><br />
<strong>Hatramin&#39;ny fatorana aza, toy ny olon-dratsy;</strong><br />
<strong>Ny Tenin&#39;Andriamanitra anefa tsy hay afatotra,</strong><br />
<strong>Eny, tsy hay afatotra. </strong><em>(2 Tim. 2, 9</em></p>

<p><em>(Sal. 141)</em></p>

<p>1 Izany feoko mikiaka miantso mafy azy Tompo;<br />
&nbsp;Izany feoko miangavy mitalaho azy Tompo.<br />
&nbsp;Dia atosako anatrehany<br />
&nbsp;Ny tarainako,<br />
&nbsp;Ary asehoko anoloany<br />
&nbsp;Ny fijaliako.<br />
&nbsp;<br />
2 Raha ketraka ato anatiko ny fo amam-panahiko,<br />
&nbsp;Dia ianao no mahalala izay lalana homb&agrave;ko<br />
&nbsp;Eny an-dalana eny manko,<br />
&nbsp;Izay alehako,<br />
&nbsp;Dia nasiany vela-pandrika<br />
&nbsp;Izay miafina.<br />
&nbsp;<br />
3 Mba jereo ny ankavanana, topazo maso anie:<br />
&nbsp;Tsisy olona iray mba mahalala ahy akory!<br />
&nbsp;Tsisy toerana mihitsy<br />
&nbsp;Mba hialofako,<br />
&nbsp;Ary tsisy mba miahy<br />
&nbsp;Izany aiko!<br />
&nbsp;<br />
4 Koa ianao, ry Tompo &ocirc;, no iantefan&#39;izany antsoko!<br />
&nbsp;Ary hoy izany feoko: &quot;Fialofako ianao&quot;,<br />
&nbsp;Hany anjarako eto an-tany:<br />
&nbsp;Tanin&#39;ny velona;<br />
&nbsp;Fialofako ianao,<br />
&nbsp;Hany anjarako!<br />
<br />
5 Mampandria sofina amin &#39;ny fitarainako ianao,<br />
&nbsp;Fa osa loatra aho, tena hatsatra izaitsizy!<br />
&nbsp;Koa afaho eo an-tanan&#39;<br />
&nbsp;Ny mpanenjika,<br />
&nbsp;Fa mahery noho izaho<br />
&nbsp;Izy ireo.<br />
&nbsp;<br />
6 Avoahy ny tranomaizina itazomana ahy ny tenako<br />
&nbsp;Mba hidera sy hankalaza ny anaranao ilay Masina,<br />
&nbsp;&#39;Ndreo fa hanodidina ahy<br />
&nbsp;Ny olo-marina,<br />
&nbsp;Noho ianao hameno ahy<br />
&nbsp;Fahasoavana.<br />
&nbsp;<br />
7 Ho anao, ry Ray, mpiantra ireo idonam-pahoriana,<br />
&nbsp;Ho anao, ry ilay nizaka fijalian&#39;olombelona,<br />
&nbsp;Ry Fanahy tsy hay afatotra,<br />
&nbsp;Hany anjarako,<br />
&nbsp;Raiso re ny fiderana,<br />
&nbsp;Voninahitra!</p></body></html>