<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 65</i></li></ul><ol>
	<li>Trano iray mijoalajoala fotsy<br />
	(Raha tazanin-davitra izy toa nosy) (in-2)<br />
	Mijoro manaka-danitra<br />
	Vory maro ao ny ambany lanitra<br />
	Fa misy inona e&nbsp;! no dia vory be dia be&nbsp;?<br />
	Ndao e, ndao koa mba handeha.<br />
	&nbsp;</li>
	<li>Vahoaka sesehena injao mitrena<br />
	(Manandram-peo miara-mitoreo) (in-2)<br />
	Mandon-tratra, miondrika miatra<br />
	Midera lay Zanaky ny Ray<br />
	Hay moa tranony ao f&rsquo;izaho no tsy mahay<br />
	Efa taona maro lasa izay.<br />
	&nbsp;</li>
	<li>Fiangonana &ocirc;, Fiangonana &ocirc;&nbsp;!<br />
	Sambatra re ianao &ocirc;&nbsp;!<br />
	Aminao lay avo indrindra<br />
	Mitoetra tsy mifindra,<br />
	Raha mba toa Anao izao tontolo izao<br />
	Angamba tsisy ho very na hamindra samirery.<br />
	&nbsp;</li>
	<li>Fiangonana &ocirc;&nbsp;! Ianao no Reninay<br />
	(Raiso fa zanakao zahay) (in-2)<br />
	Ianao Jesoa &ocirc;&nbsp;! no tetezana<br />
	Hanala anay tsy hianjera anaty tevana<br />
	Raha kamokamo, ento ka tantano<br />
	F&rsquo;ianao no mpiahy ny nofo sy Fanahy.<br />
	&nbsp;</li>
	<li>Eo Ianao ry Masina Maria &ocirc;&nbsp;!<br />
	(Ianao no Andry hitantana ny dia) (in-2)<br />
	Na ho oram-be no hivatravatra<br />
	Ianao no antoka amin&rsquo;izay mihatra<br />
	Reo tsy mahalala ento mody am-bala<br />
	Ho solika hitondra ny fanala.</li>
</ol></body></html>