<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 231</i></li></ul><p class='auteur'><i>(T. Julie Helmine)</i></p><p>Tonga teto amin'izao tontolo izao Ianao, <br />Nampianatra ny olombelona hifankatia, <br />F'izahay tsy nandray ny fitiavanao;<br />Tolory tànana izahay Tompo ô !<br />Tompo ô ! mamindrà fo aminay ianao ! - (in-2).<br />Mifona re ka mamelà ny helokay !</p><p>Lehibe sy mahagaga ny fitiavanao, <br />Kanefa re nodianay tsy hita akory;<br />Naleonay nanalavitra ny lalanao, <br />Tolory tànana izahay Kristy ô !<br />Kristy ô !mamindrà fo aminay Ianao ! - (in-2) <br />Mifona re ka mamelà ny helokay !</p><p>Fitiavana no asainao iainanay e !<br />Nefa osa sy malemy izahay;<br />Marobe koa ny mpisompatra sy ny mpialona;<br />Tolory tànana izahay Tompo ô !<br />Tompo ô ! mamindrà fo aminay ianao ! - (in-2)<br />Mifona re ka mamelà ny helokay.</p></body></html>