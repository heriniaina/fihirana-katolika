<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 58</i></li></ul><p>Fiv : Ny Tenin&#39;ny Tompo</p>

<p>&nbsp;</p>

<p>1- Ampion&ograve;ny ny fon&#39;ny vahoaka :</p>

<p>lazao ao am-pony Jerosalema</p>

<p>fa tapitra ny andron&#39;ny fampahoriana,</p>

<p>ny ota nataony voavela avokoa,</p>

<p>satria fikapohana in-droa miatoana</p>

<p>no efa nataon&#39;ny Tompo azy ireo.</p>

<p>&nbsp;</p>

<p>2- Injay misy feo manao antso avo :</p>

<p>&quot;Amboary ny l&agrave;lan-kizoran&#39;ny Tompo :</p>

<p>ny sakelin-d&agrave;lan-drehetra ahitsio,</p>

<p>totofy avokoa ireo lohasaha,</p>

<p>ireo tendrombohitra mbamin&#39;ny havoana</p>

<p>ataovy mitovy torosy daholo.</p>

<p>&nbsp;</p>

<p>3- Hiseho am&#39;izay ny herin&#39;ny Tompo,</p>

<p>dia &#39;lay voninahiny ambony tokoa,</p>

<p>mba samy hahita an&#39;izany avokoa</p>

<p>ny olon-drehetra na iza na iza.</p>

<p>Ny Tompo mahery no efa niteny.</p>

<p>Ilay Zanahary no efa nivolana !</p>

<p>&nbsp;</p>

<p>4- Injay misy feo manao hoe : Antsoy !</p>

<p>Dia nisy ny teny namaly an&#39;izany :</p>

<p>&quot;Ahoana ny antso &#39;zay mety hataoko?&quot;</p>

<p>Ahitra ihany ny nofo rehetra.</p>

<p>Koa tahaka ny vony mamelana an-tsaha</p>

<p>ny hatsaran-tarehiny kanto dia kanto.</p>

<p>&nbsp;</p>

<p>5- Malazo ny vony, mariry ny ahitra,</p>

<p>rehefa seranin&#39;ny Ain&#39;Izy Tompo.</p>

<p>Dia ahitra ihany ny olo-miaina ;</p>

<p>malazo ny vony, mariry ny ahitra.</p>

<p>Fa tsy mba izany ny Tenin&#39;ny Tompo</p>

<p>fa Teny maharitra mandrakizay.</p></body></html>