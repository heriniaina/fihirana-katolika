<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 236</i></li><li style="color: red;"><b>Ankalazao ny Tompo</b> <i>p. 175</i></li><li style="color: red;"><b>Fihirana Hasina</b> <i>p. 270</i></li><li style="color: red;"><b>Vavaka sy Hira</b> <i>p. 383</i></li><li style="color: red;"><b>Fihirana Vaovao</b> <i>p. 214</i></li></ul><p>Sas :<br />
<strong>I Kristy no naharian&#39;Andriamanitra an&#39;izao rehetra izao :<br />
I Kristy no itsimbinan&#39;Andriamanitra an&#39;izao rehetra izao ;<br />
I Kristy no hamondronan&#39;Andriamanitra an&#39;izao rehetra izao,<br />
rehefa feno ny fotoana. </strong>(Kol. 1, 16. 17. 20)</p>

<p><em>(Sal. 148)</em><br />
&nbsp;<br />
1 - Mider&agrave; ny Tompo ianareo &#39;zay any an-danitra any,<br />
Mider&agrave; ny Tompo ianareo rehetra monina any,<br />
Mider&agrave; ny Tompo ianareo anjeliny rehetra,<br />
Mider&agrave; ny Tompo ianareo, ry tafiny rehetra.<br />
&nbsp;<br />
2 - Mider&agrave; ny Tompo, &ocirc; ry volana omba-masoandro,<br />
Mider&agrave; ny Tompo ianareo, ry kintana mazava ;<br />
Mider&agrave; ny Tompo ianareo, ry lanitra avo indrindra,<br />
Mider&agrave; ny Tompo ianareo ry rano mitatao.<br />
&nbsp;<br />
3 - Aoka ireo hidera ny Anara-masin&#39;Izy Tompo,<br />
Fa tsy nisy ireo raha tsy didy avy Aminy tokoa :<br />
Izy Tompo ihany no nametraka azy tsy hiova,<br />
Ka nametra izany ho lal&agrave;na mafy tsy dikaina.</p>

<p style="font-size: 13px;">4 - Mider&agrave; ny Tompo ianareo, ry mponina eran-tany a,<br />
Mider&agrave; ny Tompo ianareo, ry hady ny fanano,<br />
Ianareo, ry afo sy havandra, zavona, fanala,<br />
Ry tafiotra, rivotra, mpanoa ny tenin&#39;Izy Tompo.</p>

<p style="font-size: 13px;">5 - Ianareo havoana sesehena,vohitra rehetra,<br />
Ry sedera avo, ianareo, ry hazo &#39;zay mamoa,<br />
Ianareo rehetra, &ocirc; ry bibidia sy fiompy,<br />
Ianareo &#39;zay manidina ary izay mandady.</p>

<p style="font-size: 13px;">6 - Ianareo mpanjaka, ianareo vahoaka ts&#39;hita isa,<br />
Ianareo andriana, ianareo mpitsara ny tontolo,<br />
Ianareo zatovo tsy ankanavaka eran-tany,<br />
Ianareo ankizy sy ny zokiolona rehetra.<br />
&nbsp;<br />
7 - Aoka ireo hidera ny Anara-masin&#39;Izy Tompo,<br />
Fa ny Anara-masiny no avo hany mendri-kaja,<br />
Ka ny fiamboniany avo noho ny lanitra sy tany,<br />
&#39;Reo mpanompo Azy faly mankalaza sy midera.<br />
&nbsp;<br />
8 - Ts&#39;iza izany akory fa ny firenena Israely,<br />
&#39;Lay vahoaka tiany, nolalaina hatrany, aleloia !<br />
Zanakao, ry Ray, no miantso anay mba hidera,<br />
Ny Fanahinao izay nomeny anay, momba anay.</p></body></html>