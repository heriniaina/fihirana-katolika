<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 114</i></li></ul><p class='auteur'><i>(Lili)</i></p><p>Tratrako ihany ‘lay andro niriko<br />Ahafahako hidera ny Tompo<br />Lalana maro no efa nombako<br />Nisedrako ny sarotra.</p><p>Fantatro mantsy fa eo anoloako<br />Isan’andro isan’andro ny Tompo<br />Sasatra foana ireo mpankahala<br />Mitady hanova ny foko.</p><p>Manomboka ny masonandro anio<br />Isaorako Ianao Andriamanitra ô !<br />Fa nentaninao moramora<br />Ny fitiavako hidera Anao an-kira;<br />Ny mbola angatahiko aminao<br />Ny hitohizan’izao hatrany hatrany, <br />Mbola lavitra ny lalana alehako.</p><p>Faly aho satria nohenoin’Andriamanitra<br />Izay nokasaiko hatao;<br />Izy no manome hery ho ahy, <br />Izay saika kivy sy resy.</p></body></html>