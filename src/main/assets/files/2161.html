<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 111</i></li></ul><p class='auteur'><i>(Michaël)</i></p><p>Mahefa ny raha jiaby anao Baba, <br />Ka tonga eto izahay hisaotra Anao, <br />Noho ny asan’ny tananao mahagaga, <br />Ka talentanay no entinay hidera Anao.</p><p>Ka misaotra e e ! Ka misaotra Anao Baba, <br />Misaotra e e ià ! Misaotra Anao Baba.</p><p>Ny habakabaka ambony eny, <br />Misy zava-manazava ireny, <br />Kintana, volana sy ny masoandro, <br />Manazava alina sy ny andro.</p><p>Ny ranomasina midadasika, <br />Mihodidina, ny vato sy ny fasika, <br />Ahitana koa ireo trondro maro, <br />Ny kely sy ny lehibe mifangaro.</p><p>Ny tany izay be velarana, <br />Misy loharano sy ny ala, <br />Ahitana ireo bibidia, <br />‘Zay tena masiaka, miriaria.</p><p>Ny habakabaka ambony eny, <br />Ivezivezen’ny vorona ireny, <br />Mifaly sy misangisangy, <br />Mitory ny fisianao sahady.</p><p>Ary izahay olombelona, <br />Noharin’ny Tananao, <br />Nomenao tany mba honenana, <br />Sy hanjaka amin’ny zava-boaharinao.</p></body></html>