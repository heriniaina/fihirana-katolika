<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 593</i></li><li style="color: red;"><b>Vavaka sy Hira</b> <i>p. 660</i></li></ul><p><strong>Fiv:&nbsp;</strong><strong>Mid&igrave;na re, ry Mpamonjy avia.</strong><br />
<strong>Miandry izahay, ry Mesia.</strong><br />
<br />
1. Aza tsarovanao ny helokay,<br />
Toneo ny hatezeranao.<br />
Fa nataonao ireo razanay,<br />
Ka amindrao fo fa zanakao.<br />
<br />
2. Tsy mba madio ho mendrika koa<br />
Na antonona ny fitiavanao<br />
Maro ny ota izay nahavoa<br />
Ka amindrao fo, fa zanakao<br />
<br />
3. Hitanao koa ity fahantrana<br />
Mahazo ny mpanomponao<br />
Ianao no hany fanantenana<br />
Ka amindrao fo, fa zanakao.</p></body></html>