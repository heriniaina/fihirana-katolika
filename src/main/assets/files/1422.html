<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 344</i></li><li style="color: red;"><b>Vavaka sy Hira</b> <i>p. 649</i></li><li style="color: red;"><b>Fihirana Hasina</b> <i>p. 446</i></li><li style="color: red;"><b>Fihirana Vaovao</b> <i>p. 507</i></li></ul><p>1 Eny, imbetsaka Andriamanitra niteny,<br />
&nbsp;Tamin&#39;ny fomba maro samihafa,<br />
&nbsp;Tamin&#39;ireny ntaolo razantsika ireny,<br />
&nbsp;Ka ireo mpaminany notsiloviny<br />
&nbsp;No nitenenany fahiny.<br />
&nbsp;<br />
2 Amin&#39;ny vanin&#39;andro farany izao,<br />
&nbsp;Indro ilay Zanany mihitsy,<br />
&nbsp;Ilay voatendry ho mpandova ny tontolo<br />
&nbsp;Sy nahariany izao rehetra izao,<br />
&nbsp;No nitenenany amintsika.<br />
&nbsp;<br />
3 Io Zanany io no hazavan&#39;ny voninahiny<br />
&nbsp;Sy endriky ny Rainy Andriamanitra,<br />
&nbsp;Ka mampaharitra izao rehetra izao<br />
&nbsp;Amin&#39;ny herin&#39;ny teniny,<br />
&nbsp;Dia ny teniny mahefa.<br />
&nbsp;<br />
4 Nony efa vita ny fandiovana ny ota<br />
&nbsp;Dia mitoetra any ambony izy,<br />
&nbsp;Eo ankavanan&#39;Andriamanitra Rainy,<br />
&nbsp;Eo amin&#39;ny seza fiandrianany<br />
&nbsp;Any amin&#39;ny avo indrindra.<br />
&nbsp;<br />
5 Io Zanany io no hazavan&#39;ny voninahiny<br />
&nbsp;Sy endriky ny Rainy Andriamanitra;<br />
&nbsp;Lasa ambony noho ny anjely izy Tompo,<br />
&nbsp;Fa ambony ilay anara-nolov&agrave;ny:<br />
&nbsp;Hafa noho ny azy ireo.</p></body></html>