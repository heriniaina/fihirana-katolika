<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 510</i></li><li style="color: red;"><b>Fihirana Hasina</b> <i>p. 433</i></li><li style="color: red;"><b>Fihirana Vaovao</b> <i>p. 12</i></li></ul><p><strong>Diso taminao aho, Tompo &ocirc;,</strong><br />
<strong>Nefa re tsarovy fa zanakao.</strong><br />
&nbsp;<br />
1 Toneo re ny fonao, Tompo &ocirc;,<br />
&nbsp;Aza tsarovanao ny heloko:<br />
&nbsp;Ireo tan&agrave;nanao zary efitra,<br />
&nbsp;I Jerosalema efa fongotra.<br />
&nbsp;<br />
2 Nanota re &#39;zahay, Tompo &ocirc;,<br />
&nbsp;Nafeninao anay ny tavanao:<br />
&nbsp;Havelanao ho faty va re &#39;zahay?<br />
&nbsp;Tsarovy i Davida mpanomponao.<br />
&nbsp;<br />
3 Jereo ny fahantranko, Tompo &ocirc;,<br />
&nbsp;Iraho ny Zanakao hanavotra;<br />
&nbsp;Mifona re, mifona, ry Tompo &ocirc;,<br />
&nbsp;Henoy ny antso: &quot;Vonjeo &#39;zahay&quot;.<br />
&nbsp;<br />
4 Mion&ograve;na, mion&ograve;na, ry vahoakako,<br />
&nbsp;Mion&ograve;na fa efa akaiky ny vonjy ho anao,<br />
&nbsp;Fa izaho no Tompo Andriamanitrao.<br />
&nbsp;Diso taminao, Tompo &ocirc;,<br />
&nbsp;Nefa re matoky fa zanakao.<br />
&nbsp;</p></body></html>