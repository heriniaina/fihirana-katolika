<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 202</i></li><li style="color: red;"><b>Ankalazao ny Tompo</b> <i>p. 103</i></li><li style="color: red;"><b>Fihirana Hasina</b> <i>p. 745</i></li><li style="color: red;"><b>Vavaka sy Hira</b> <i>p. 477</i></li><li style="color: red;"><b>Fihirana Vaovao</b> <i>p. 293</i></li></ul><p>1.&nbsp; Voninahitra anie ho Anao<br />
Ny namoronanao anay, ry Tompo Andriamanitra<br />
Vovo-tany foana endrey no mba nanaovanao anay,<br />
Tsinontsinona izahay;<br />
Saingy ny aina avy aminao no naparasakao ho anay<br />
Ka mirehareha izahay;<br />
Voninahitra anie ho Anao<br />
Ny namoronanao anay, ry Tompo Andriamanitra<br />
<br />
2.&nbsp; Voninahitra anie ho Anao<br />
Ny namelomanao anay, ry Tompo Andriamanitra<br />
Oriory sy mijaly raha miteraka olom-bao<br />
&#39;Zay ny lahatra ho anay<br />
Nefa kosa manan-jo hampita aina sy hitaiza<br />
Ka mirehareha izahay.<br />
Voninahitra anie ho Anao<br />
Ny namelomanao anay, ry Tompo Andriamanitra.<br />
<br />
3.&nbsp; Voninahitra anie ho Anao<br />
Ny nifidiananao anay, ry Tompo Andriamanitra.<br />
Marobe ny tebiteby mifandafatra aminay<br />
lza no ifaharanay?<br />
Tonga anefa ilay Mpamonjy niaraka ory taminay<br />
Ka mirehareha izahay.<br />
Voninahitra anie ho Anao<br />
Ny nifidiananao anay, ry Tompo Andriamanitra!<br />
<br />
4 . Voninahitra anie ho Anao<br />
Ny nanangananao anay, ry Tompo Andriamanitra<br />
Eny mafy ny asanay &#39;zay itandrovanay ny aina<br />
Indro reraka izahay.<br />
Mofon&#39;aina kosa anefa no nafahanao anay<br />
Ka mirehareha izahay.<br />
Voninahitra arie ho Anao<br />
Ny nanangananao anay, ry Tompo Andriamanitra!<br />
<br />
5.&nbsp; Voninahitra anie ho Anao<br />
Ny nanavotanao anay, ry Tompo Andriamanitra<br />
Saingy an-dalam-panomanana ilay tany vaovao,<br />
Ka mitsemboka izahay!<br />
Zanakao mihitsy anefa no ivondronanay rehetra;<br />
Ka mirehareha izahay!<br />
Voninahitra anie ho Anao<br />
Ny nanavotanao anay, ry Tompo Andriamanitra!</p></body></html>