<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 201</i></li></ul><p><em>(Falifaly izahay e! ravoravo &ocirc; (in-2)</em></p>

<p><em>Mifalia miravoa ry Anjely tsy hita isa;<br />
Mifalia miravoa ry tany fonenanay &eacute; !<br />
Mifalia miravoa ry Eglizy reninay &eacute; !<br />
Fa manerana ny tany rehetra ny hazavana,<br />
Tonga ny androm-pamonjena ho antsika,<br />
Fa nandresy ny Tompo ilay Mpanjakantsika</em></p>

<p><em>Midera anao izahay ry Tompo (in-2)</em></p>

<p><em>Asandrato ny fonareo,<br />
Hidera an&#39;Andriamanitra (midera anao izahay e !),<br />
Midera Anao izahay ry Tompo.<br />
Mendrika Anao Andriamanitray e !<br />
Ny fiderana avy aminay e !<br />
Andriamanitra tsy hitan&#39;ny masonay e !<br />
Sy i Jesoa zanakao (midera anao izahay e !)</em></p>

<p><em>I Jesoa zanakao,<br />
Manefa ny trosanay e !<br />
Navelan&#39;i Adama,<br />
Ka nandatsaka ny rany (midera anao izahay e !)</em></p>

<p><em>I Jesoa zanakao,<br />
Zanak&#39;Ondry tsy manantsiny<br />
Entinay mankalaza<br />
Ny Paka eto aminay e (midera anao izahay e !)</em></p>

<p><em>Ity tokoa ny andron&#39;ny famonjena (in-2)</em></p>

<p><em>Mahatsiaro ny vahoaka afaka tany Ejipta,<br />
Nandia tany maina namaky ny ranomasina;<br />
Izy nampisava ny haizin&#39;ny fahotana</em></p>

<p><em>Mankalaza ny Tompo, nandresy ny fahafatesana<br />
Dia namerina anay vahoaka hihavana aminao,<br />
Hiombonanay anjara amin&#39;olomasina.</em></p>

<p><em>Mankalaza ny Tompo nandresy ny fahafatesana,<br />
Ka namonjy ny mpino eran&rsquo;ny vazantany<br />
Mba hiala amin&rsquo;ny haratsian&rsquo;ny fahotana.</em></p>

<p><em>Tianao izahay ry Tompo (in-2)</em></p>

<p><em>Asandrato ny fonareo &ocirc; !<br />
Hidera an&#39;Andriamanitra (fa tianao izahay e !)<br />
Tianao izahay ry Tompo.<br />
- Lalina ho anay e !<br />
Ny fitiavanao anay e!<br />
Fa mpanota izahay,<br />
Nomenao ny zanakao (fa tianao izahay e !)<br />
Fa ny fahotan&#39;i Adama,<br />
Nanomezanao ny Mpamonjy<br />
Nandresy ny fahafatesana<br />
Dia i Jesoa Zanakao (fa tianao izahay e !)<br />
Ny alina mahasambatra,<br />
Mampihavana aminao,<br />
Ny lanitra sy ny tany,<br />
Mampiray ny olombelona (fa tianao izahay e !)<br />
Ny alina mahasambatra,<br />
Manamasina anay vahoaka;<br />
Manasa ny fahotana,<br />
Mizara ny hafaliana (fa tianao izahay e !)</em></p>

<p><em>Ity ry Tompo ny jiro manazava (in-2)</em></p>

<p><em>Izahay vahoaka miara-manolotra azy,<br />
Ray &ocirc;, mba raiso ny jiro atao sorona,<br />
Atolotray Anao &#39;zao takariva<br />
Fa natokana hankalazana ny voninahitrao,<br />
Hankasitrahin&#39;ny fonao, &ocirc; ry Tompo.<br />
I Jesoa manazava ny fiainanay,<br />
Aza avela ho lefy ry Tompo ny hazavana,<br />
Hamiratra toy ny kintana fitarik&#39;andro,<br />
Kristy nitsangan-ko velona, Masoandro.</em></p>

<p><em>Midera anao izahay ry Tompo (in-2)</em></p>

<p><em>Asandrato ny fonareo<br />
Hidera an&#39;Andriamanitra (Midera anao izahay e !)<br />
Midera Anao izahay ry Tompo.<br />
I Jesoa Zanakao natsanganao ho anay,<br />
Manazava ny fiainanay,<br />
Mitondra ny fiadanana (Midera anao izahay e !)</em></p>

<p><em>Falifaly izahay e ravoravo &ocirc; ! (in-2)</em></p>

<p><em>Koa mihanta aminao izahay e, ry Andriamanitra &ocirc; !<br />
Mba tahio sy tsimbino ny vahoaka<br />
Dia ahafantatra ny fiadanana ny andronay e !</em></p>

<p><em>Izahay mankalaza ny Paka<br />
Miaraka amin&#39;i Jesoa Zanakao,<br />
&#39;&#39;Zay natsanganao ho velona ho anay e !<br />
&#39;Zay natsanganao ho velona ho anay e !</em></p>

<p><em>Falifaly izahay e ravoravo &ocirc; &ocirc; !</em></p></body></html>