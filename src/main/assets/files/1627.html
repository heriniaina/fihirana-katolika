<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 616</i></li><li style="color: red;"><b>Ankalazao ny Tompo</b> <i>p. 457</i></li></ul><p><strong>Na mbola tsy mangataka amin&#39;ny Ray aza ianareo,</strong><br />
<strong>Dia efa fantany, eny e, izay ilainareo. </strong><em>(Mt. 6, 8)</em></p>

<p><em>(Sal. 138)</em></p>

<p>1 Ianao, ry Tompo, e! mandinika ny amiko<br />
&nbsp;Ary mahafantatra ahy<br />
2 Na handry hatory aho, na hitsangana hifoha,<br />
&nbsp;Dia fantatrao izany.<br />
3 Na any lavitra aza ianao, dia efa azonao an-tsaina<br />
&nbsp;Ny ao an&#39;eritreritro ao.<br />
4 Dia eo ambany masonao ny atoriako sy alehako;<br />
&nbsp;Mahazatra anao ny l&agrave;lako.<br />
5 Fa ny teny mbola tsy ao am-bavako aza moa, ry Tompo,<br />
&nbsp;Efa fantatrao daholo.<br />
6 Na aloha na aoriana, dia voababonao aho,<br />
&nbsp;Ny t&agrave;nanao miaro ahy.<br />
7 Fahalalana mahagaga ambony loatra ho ahy izany,<br />
&nbsp;Avo loatra ka tsy takatro!<br />
8 Aiza moa no handehanako handosirako lavitra<br />
&nbsp;Ny Fanahinao misaina ahy?<br />
9 Ary aiza no handehanako handosirako any lavitra<br />
&nbsp;Ny salovan-tavanao?<br />
10 Na miakatra mananika ny lanitra aza aho,<br />
&nbsp;Dia&nbsp; indro any ianao.<br />
11 Na dia mandry mitakiky any anatin&#39;ny Seoly aza,<br />
&nbsp;Dia indro eo ianao.<br />
12 Na halaiko aza ny elatry ny mazava atsinanana<br />
&nbsp;Hilasiako an-dafin-driaka,<br />
13 Dia ny t&agrave;nanao ihany no mitarika ahy ho any,<br />
&nbsp;Ny t&agrave;nanao no mihazona ahy,<br />
14 Ka hoy aho manao hoe: hanarona ahy, hiafenako<br />
&nbsp;Ny haizina mikitroka.<br />
15 Fa manjary hazavana manodidina ahy ny alina,<br />
&nbsp;Ary na ny haizina aza<br />
16 Tsy mba maizina aminao, ary ny alina toy ny andro<br />
&nbsp;Ka mazava dia mazava.<br />
17 E! ianao<br />
&nbsp;No nahary ny ao anatiko, ka namolavola ahy<br />
&nbsp;Tao anaty kibon-dreniko.<br />
18 Midera anao aho<br />
&nbsp;Fa izaho dia zava-mahagaga: ny asanao dia igagana,<br />
&nbsp;Mampiaiky ny fanahiko.<br />
19 Ary ny amiko<br />
&nbsp;Tsy niery taminao, tamin&#39;ny namoronana ahy<br />
&nbsp;Tao anatin&#39;ny miafina;<br />
20 Novolaina<br />
&nbsp;Tao anaty kibon-tany. Izaho tsy mbola &agrave;ry fomba,<br />
&nbsp;Dia efa tazanao sahady.<br />
21 Ka voasoratra<br />
&nbsp;Amin&#39;ny bokinao sahady ny androm-piainako rehetra,<br />
&nbsp;Na tsy mbola nisy aza.<br />
22 Andriamanitra &ocirc;!<br />
&nbsp;E! Tsy takatry ny saina ny eritreritrao ho ahy:<br />
&nbsp;Ny hamaroany mahazendana;<br />
23 Raha isaiko,<br />
&nbsp;Tena maro noho ny fasika. Dia taitra aho, mifoha,<br />
&nbsp;Mbola miaraka aminao.<br />
24 Andriamanitra &ocirc;!<br />
&nbsp;Mba zahao izay mba toetrako, dia fantatrao ny ao am-poko,<br />
&nbsp;Ka sedrao re ny tenako.<br />
25 Dia fantaro koa<br />
&nbsp;Ny eritreritro miafina. Koa jereo sao mizotra<br />
&nbsp;Amin&#39;ny l&agrave;lana mamitaka.<br />
26 Tariho aho<br />
&nbsp;Sy tantano mba hizotra amin&#39;ny lalan&#39;ny fiainana,<br />
&nbsp;Dia fiainan-tsisy fetra.<br />
27 &Ocirc; ry Ray,<br />
&nbsp;Hoderaina anie ianao, ilay nahary anay rehetra,<br />
&nbsp;Tam-pitiavan-dehibe.<br />
28 &Ocirc; ry Zanaka,<br />
&nbsp;Miangavy indrafo avy aminao izahay mpanota,<br />
&nbsp;Rahefa hitsara anay ianao.<br />
29 Ry Fanahy,<br />
&nbsp;Ianao mpisolovava anay zanak&#39;Andriamanitra,<br />
&nbsp;Amin&#39;ny andro farany any.</p></body></html>