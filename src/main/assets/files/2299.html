<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 218</i></li></ul><p class='auteur'><i>(Nirina Ramalala)</i></p><p>Tsy mendrika aho Tompo ô! <br />Ny hiray latabatra aminao.<br />Satria olon’izao tontolo izao, <br />Mifona aho, mibaboka aminao.</p><p>Marobe ny anjara adidiko, <br />Tsy vitako eo amin’ny fiainako.<br />Fa naleoko nanalavitra Anao, <br />Mifona aho, mihanta aminao.</p><p>Matahotra ny endrikao aho Tompo ô, <br />Noho ny fitiavan-tenako.<br />Koa adosoa hiala amin’ny ratsy aho, <br />Mifona aho, mibaboka aminao.</p><p>Tompo ô ! Mamindrà fo, <br />Fa tsy mendrika ny lanitr(a) izahay, <br />Hadinoy ny ratsy vitanay, <br />Mitalaho mba avelao ny helokay. (in-2)</p></body></html>