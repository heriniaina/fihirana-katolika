<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 703</i></li><li style="color: red;"><b>Vavaka sy Hira</b> <i>p. 810</i></li><li style="color: red;"><b>Fihirana Vaovao</b> <i>p. 440</i></li></ul><p>1 Ry olon-kanao fanekena masina,<br />
&nbsp;Misaora ny Tompo, fa ny sitrapony<br />
&nbsp;No mampikambana amim-pitiavana;<br />
&nbsp;Ka dia tsy olon-kisaraka intsony,<br />
&nbsp;Ny tany Edena tsahivina indray.<br />
&nbsp;<br />
2 Ny fahamarinan&#39;Andriamanitra<br />
&nbsp;No haingo manendrika ny tokantrano<br />
&nbsp;Ho toy ny lanitra mamirapiratra;<br />
&nbsp;Ry mpivady marina, Kristy no tano<br />
&nbsp;Handamina ny tokantrano vaovao.<br />
&nbsp;<br />
3 Ny fahasoavan&#39;Andriamanitra<br />
&nbsp;No andry manohana ny tokantrano,<br />
&nbsp;Ka mampisandratra ny te ho sambatra;<br />
&nbsp;Izay ankohonanareo atsangano<br />
&nbsp;Hidera ny famindram-po lehibe.<br />
&nbsp;<br />
4 Ny fanaky ny tokantrano masina<br />
&nbsp;Manoatra be noho ny volamena:<br />
&nbsp;Ny fivavahana sy ny fifonana,<br />
&nbsp;Fisaorana sy fiderana homena<br />
&nbsp;Marain-tsy hariva ny Mpamonjy e.<br />
&nbsp;<br />
5 Ry Tompo mpitana ny fanekena &ocirc;,<br />
&nbsp;Tahio ny toky nomeny ho mafy,<br />
&nbsp;Ho masina sy to, ho marina am-po;<br />
&nbsp;Ka izy handresy izay te handrafy:<br />
&nbsp;Ho azy ny lova mandrakizay.</p></body></html>