<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 371</i></li><li style="color: red;"><b>Fihirana Hasina</b> <i>p. 601</i></li><li style="color: red;"><b>Fihirana Vaovao</b> <i>p. 90</i></li><li style="color: red;"><b>Fihirana Dera</b> <i>p. 60</i></li></ul><p><strong>Miravoa, Jerosalema &ocirc;</strong><span style="font-size:inherit">, (indroa)</span><br />
<strong>Mivoria ianareo tia azy</strong><span style="font-size:inherit">. </span><em>(Iz. 66, 10)</em></p>

<p><em>(Sal. 134)</em><span style="font-size:inherit">&nbsp;</span></p>

<p>1 Mider&agrave; ny anaran&#39;Andriamanitra<br />
&nbsp;Ianareo mpanompony rehetra,<br />
&nbsp;&#39;Zay manompo azy ao an-tranony,<br />
&nbsp;Amin&#39;ny kianjan-tranony.<br />
&nbsp;<br />
2 Mider&agrave; ny anaran&#39;Andriamanitra<br />
&nbsp;Amin&#39;ny lokanga sy valiha,<br />
&nbsp;Izy no nifidy an&#39;i Jak&ocirc;ba,<br />
&nbsp;Israely anjara lovany.<br />
&nbsp;<br />
3 Izy anie tsy manam-paharoa,<br />
&nbsp;Ka manao &#39;zay tiany rehetra,<br />
&nbsp;Eto an-tany sy an-danitra any,<br />
&nbsp;Ary eny an-dranomasina.<br />
&nbsp;<br />
4 Zanahary izay nanao ny zavona,<br />
&nbsp;Sy mifehy ireny kotro-baratra,<br />
&nbsp;Izy no mamafy ranonorana,<br />
&nbsp;Sy mandidy ireny rivotra.<br />
&nbsp;<br />
5 Ny voalohan-terak&#39;i Ejipta<br />
&nbsp;Novonoiny hamonjena antsika<br />
&nbsp;Noresen&#39;ny tanan&#39;Andriamanitra<br />
&nbsp;I Fara&ocirc;na sy mpanjaka maro.<br />
&nbsp;<br />
6 I Seh&ocirc;nan&#39;ny Amore&agrave;na<br />
&nbsp;Ary i &Ocirc;ga tany Bas&agrave;na,<br />
&nbsp;&#39;Reo mpanjaka tany Kana&agrave;na<br />
&nbsp;Noresen&#39;Andriamanitra.<br />
&nbsp;<br />
7 Ka ny tany najakan&#39;ireny<br />
&nbsp;Dia nomeny ny vahoakany:<br />
&nbsp;Hotsaroanay mandrakizay,<br />
&nbsp;Tompo &ocirc;, ilay anaranao.<br />
&nbsp;<br />
8 Ny tompoinareo, ry firenena,<br />
&nbsp;Asan-tanan&#39;olombelona,<br />
&nbsp;Volafotsy amam-bolamena<br />
&nbsp;&#39;Reny sampy, mba diniho ange.<br />
&nbsp;<br />
9 Ianareo taranak&#39;i Israely<br />
&nbsp;Ianareo taranak&#39;i Ar&ocirc;na,<br />
&nbsp;Ry levita sy vahoaka maro,<br />
&nbsp;Mider&agrave; an&#39;Andriamanitra.<br />
&nbsp;<br />
10 &Ocirc; ry Tompo ao Jerosalema,<br />
&nbsp;Hoderaina anie ny anaranao:<br />
&nbsp;I Si&ocirc;na sy izahay rehetra<br />
&nbsp;Mankalaza sy misaotra anao.&nbsp;</p></body></html>