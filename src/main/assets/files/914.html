<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 430</i></li><li style="color: red;"><b>Fihirana Hasina</b> <i>p. 140</i></li><li style="color: red;"><b>Vavaka sy Hira</b> <i>p. 529</i></li><li style="color: red;"><b>Fihirana Dera</b> <i>p. 163</i></li></ul><p>1 Tsinjovinao, ry Virjiny mpiantra,<br />
<span style="font-size:inherit">&nbsp;Ny havanay lasan&#39;Andriamanitra,</span><br />
<span style="font-size:inherit">&nbsp;&#39;Zay mbola ao amin&#39;ny afo fandiovana</span><br />
<span style="font-size:inherit">&nbsp;Manala sazy valim-pahotana.</span></p>

<p><strong>Masina Maria &ocirc;, vonjeo re</strong><br />
<strong>Ny fanahy mijaly te hihaona aminao.</strong><span style="font-size:inherit"> (indroa)</span></p>

<p><span style="font-size:inherit">2 Drey, mafy loatra ireny afo any</span><br />
<span style="font-size:inherit">&nbsp;Mitam-panahy tsy tambo isaina,</span><br />
<span style="font-size:inherit">&nbsp;Fa ianao mahamaivana azy</span><br />
<span style="font-size:inherit">&nbsp;Amin&#39;ny hasin&#39;ny fifonanao.</span></p>

<p>3 Ny fomba foana sy ny fanao tsy mendrika<br />
<span style="font-size:inherit">&nbsp;Tsy mahasoa izay mijaly any,</span><br />
<span style="font-size:inherit">&nbsp;Ka aleonay miantso anao Reny</span><br />
<span style="font-size:inherit">&nbsp;Hanafaka azy ho any an-danitra any.</span></p>

<p><span style="font-size:inherit">Aiza, ry Reny, &#39;lay fonao miantra</span><br />
<span style="font-size:inherit">&nbsp;Mahay mitsetra &#39;zay tratry ny manjo?</span><br />
<span style="font-size:inherit">&nbsp;Ny havanay midio amin&#39;ny afo</span><br />
<span style="font-size:inherit">&nbsp;Tsy hovonjen&#39;ny famindram-ponao?</span></p></body></html>