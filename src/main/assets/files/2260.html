<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 185</i></li></ul><p class='auteur'><i>(Omer</p><p>A Dady e !<br />A Niny à ! Baba e ! A Dadilahy e !<br />Mitady ny tsara zaho ô !<br />Ke fafazanandre rano ô ià !</p><p>Zaho ô !<br />Joroa zaho ô !<br />Ny tsodrano baka raha mahery, <br />Ny tsodrano mahatsara riziky e !<br />Ny tsodrano mahatsara havilômaña, <br />Fafirano mahatsara fihavanana, <br />Fafirano maha ôlo ny ôlo e !<br />Zaho ô !<br />Joroa zaho ô !</p><p>Zaho ô !<br />Joroa zaho ô !<br />Misy raha tiako, misy raha kindreko, <br />Ho tia ôlo, hanompo Zañahary e !<br />Hanolotena ho olon’ny Eglizy, <br />Hivavahako isan’andro vaky, <br />Ho tia ôlo ho tiam-pôkonôlo e !<br />Zaho ô !<br />Joroa zaho ô !</p><p>Zaho ô !<br />Joroa zaho ô !<br />Hanintsinintsy hanaranara, <br />Alao sampoño alao fadifady e !<br />Ho tsara sandry ho dongadonga aiñy <br />Ho lavirin’ny aretina ho lava havilômaña, <br />Hanara diñitry fô tsara jôro e ! <br />Zaho ô !<br />Joroa zaho ô !</p><p>Zaho ô !<br />Joroa zaho ô !<br />Sangan’akôholahy tsy ialan’ny ambônombôny, <br />Ny raha tsara tsy ialan’ny mañato aiñy e !<br />Tsofy rano zaho amin’ny raha tiako, <br />Ovy maniry baka tsy tam-bato, <br />Raha koa tiaña tsy mankatavy aiñy e !<br />Zaho ô !<br />Joroa zaho ô !</p><p>Zaho ô !<br />Joroa zaho ô !<br />Mba ho dian’aomby marin-tañana, <br />Ny dian’ny alôha harahin’ny afara e !<br />Hañara-jôky harahin-jandry maro, <br />Sokafa lalaña zaho amin’ny raha tiako, <br />Ho tomombaña ny kasaiñy e !<br />Zaho ô !<br />Joroa zaho ô !</p><p>A e e !<br />Jôro tsara angatahiko aminandreo e !<br />Joroa zaho môra zaha hanjary e !<br />Zay tany idôhaña ho safohin-Jañahary e ! <br />Mañatsimo harahim-pitahiaña, <br />Maniñiàna harahin-jôro tsara, <br />Mañandrefana tsy ho lany mpahatsiaro, <br />Mañavaratra harahim-bava tsara.<br /> -- Hanjary tavandraiñy e !<br /> -- Zaho ô !<br /> -- Joroa zaho ô !</p><p>A e e !<br />Jôro tsara angatahiko aminandreo e !<br />Joroa zaho môra zaha hanjary e !<br />Alin’andra hilamindamin-tsaiñy, <br />Kiak’andro ho tambazin-Jañahary, <br />Hazava ny lalaña homboaña, <br />Oran’andro fafiranon’i Dadilahy, <br />Maik’andro, masoandro mañazava, <br />Hanintsinintsy hanaranara, <br />Zaho ô !<br />Joroa zaho ô !</p></body></html>