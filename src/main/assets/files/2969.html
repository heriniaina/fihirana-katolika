<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p>Fantatrao va re tovolahy iray<br>Hery ,vatana, saina nananany<br>Mpitana mafy ny fomban-drazany<br>Ka nanenjika an'i Kristy</p>
<p>Moa va tsy rivo-doza mahery<br>Nandrava fiangonana<br>Moa va tsy volkano mitrena<br>Ka natahorana</p>
<p>Moa va tsy mpitondra jadona<br>Ny mpino nofatorany<br>Saoly no anarany avy any Tarsia&nbsp;<br>Saoly no anarany mahaliana ny tantarany</p>
<p><strong><em>Fiverenana:<br>Misaotra Anao Ray &ocirc; mankasitraka e<br>Misaotra Anao Jesoa niantso azy<br>Misaotra Anao Fanahy nanova ny fony<br>Fa i Paoly izao m&ocirc;dely ho anay e</em></strong></p>
<p>Efa renao ve ilay tany Damasy<br>Hazavana manjopiaka no nitsena azy<br>Izay nanova ny fiainany<br>Ho mpianatr'i Kristy</p>
<p>Moa va tsy onja mahery izay nanadavo azy<br>Moa va tsy ireny tselatra ireny nahajamba ny masony<br>Moa va tsy hery mistery izay nandresy azy<br>Saoly Saoly nahoana no manenjika Ahy<br>Lasa Paoly no anarany folaka ihany izy</p>
<p>Tadidinao amin'izay ity Apostoly iray<br>Taratasy maro nosoratany<br>Izay mamelona fiangonana<br>Hoe ampy ho anao ny fahasoavany</p>
<p>Eny e io ilay Paoly , Kristy no fiainany<br>Eny e ireo mpianany tonga hatraty<br>Izy e ilay mahery fo ka ny r&agrave;ny nalatsany<br>Paoly no anarany mpanota nibebaka izy<br>Paoly no anarany tohizantsika ny tantarany</p></body></html>