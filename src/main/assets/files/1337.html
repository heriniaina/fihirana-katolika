<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 408</i></li><li style="color: red;"><b>Ankalazao ny Tompo</b> <i>p. 472</i></li></ul><p><strong>Aoka re ianao ho mpandresy</strong>&nbsp;&nbsp;&nbsp;&nbsp;&nbsp;&nbsp; )<br />
<strong>Handresy ny ratsy amin&#39;ny tsara.</strong> ) (indroa)<br />
&nbsp;<br />
<strong>Aoka re ianao ho mpandresy</strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; )<br />
<strong>Handresy ny haizina amin&#39;ny hazavana.</strong> ) (indroa)<br />
&nbsp;<br />
<strong>Aoka re ianao ho mpandresy</strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; )<br />
<strong>Handresy ny hala volo amin&#39;ny fitiavana</strong>. ) (indroa)<br />
<br />
1 Hoderaina anie ianao, ry Tompo &ocirc;,<br />
&nbsp;Hoderaina anie ianao, ilay vatolampiko!<br />
&nbsp;Mpanazatra ireto t&agrave;nako hiady;<br />
&nbsp;Mpampianatra ny sandriko hiantafika.<br />
&nbsp;<br />
2 Mpanomba sady mandako izy manko,<br />
&nbsp;Ilay rovako ary koa mpanafaka ahy;<br />
&nbsp;Eny, izy no ampingako miaro ahy;<br />
&nbsp;Omeny ahy ny fizakana ny vahoakako.<br />
&nbsp;<br />
3 Inona &agrave;ry ny olombelona, ry Tompo,<br />
&nbsp;No mba tsarovanao izato izy,<br />
&nbsp;Ary inona ny zanak&#39;olombelona<br />
&nbsp;No mba saininao ho zavatra tokoa?<br />
&nbsp;<br />
4 Toy ny tsio-drivotra, eny, ny olombelona,<br />
&nbsp;Ary aloka miserana ny androny.<br />
&nbsp;Aondreho ny lanitrao, mid&igrave;na, Tompo;<br />
&nbsp;Dia kasiho ny tendrombohitra hirehitra.<br />
&nbsp;<br />
5 Alefaso hifanaretsaka ny tselatra,<br />
&nbsp;Atorahy ny tsip&igrave;ka, hampatahotra.<br />
&nbsp;Ny tananao ahinjiro avy any ambony,<br />
&nbsp;Ary dia ho afaka tokoa izany tenako.<br />
&nbsp;<br />
6 Dia avoty aho amin&#39;ny rano be,<br />
&nbsp;Amin&#39;ny tanan&#39;ireo hafa firenena:<br />
&nbsp;Lainga foana no hambaran&#39;izy ireny,<br />
&nbsp;Ary t&agrave;nana mpamitaka ny t&agrave;nany.<br />
&nbsp;<br />
7 Ianao no hoderaiko sy hob&igrave;ko,<br />
&nbsp;Hob&igrave;ko amin&#39;ny antsa vaovao;<br />
&nbsp;Ary koa hitendreko valiha,<br />
&nbsp;Dia valiha tory folo mikarantsana.<br />
&nbsp;<br />
8 Eny, izany dia ho anao ilay mahatonga<br />
&nbsp;Ireo mpanjaka eran-tany ho mpandresy,<br />
&nbsp;Sy miaro an&#39;i Davida ilay mpanompo<br />
&nbsp;Tsy ho voan&#39;izay sabatra mamono.<br />
&nbsp;<br />
9 Dia avoty ka vonjeo aho, ry Tompo &ocirc;,<br />
&nbsp;Amin&#39;ny tanan&#39;ireo hafa firenena:<br />
&nbsp;Lainga foana no ambaran&#39;izy ireny,<br />
&nbsp;Ary&nbsp;t&agrave;nana mpamitaka ny t&agrave;nany.<br />
&nbsp;<br />
10 Hoderaina&nbsp;ianao, Ray, ilay tsara fo,<br />
&nbsp;Tia mamaly ny haratsiana amin&#39;ny tsara;<br />
&nbsp;Sy i Jesoa mpandresy ny ota amin&#39;ny&nbsp;fitiavana;<br />
&nbsp;Ary ianao, ilay mpankahery sy mpikatroka.<br />
&nbsp;<br />
11 Ireo zanakay lahy anie ho toy ny zana-kazo<br />
&nbsp;Mirobona faniry<br />
&nbsp;Hatramin&#39;ny fahakely... Maharavo.<br />
&nbsp;<br />
12 Ireo zanakay vavy ho toa andry fehizoro<br />
&nbsp;Izay tena tsara sokitra,<br />
&nbsp;Fanao any an-dapa.<br />
&nbsp;<br />
13 Ny sompitray anie mba ho tena feno hika,<br />
&nbsp;Ary koa ho safomorona<br />
&nbsp;Ho hipo-java-tsoa.<br />
&nbsp;<br />
14 Ny andian&#39;ondrinay, an&#39;arivony aman&#39;alina,<br />
&nbsp;Mameno ny&nbsp;kijana,<br />
&nbsp;Ny ombinay matavy.<br />
&nbsp;<br />
15 Ka sambatra ny firenena izay mba toy izany,<br />
&nbsp;E! sambatra fa manana<br />
&nbsp;Ny Tompo ho Andriamanitra.<br />
&nbsp;<br />
16 Isaorana ianao, Jesoa, nahafoy ny ainao feno,<br />
&nbsp;Ny Ray kosa indro fa<br />
&nbsp;Nanolotra azy anao indray.<br />
&nbsp;<br />
17 Ireo santatry ny soa sesehena any an-danitra,<br />
&nbsp;Atolotrao anay izao,<br />
&nbsp;Ry Fanahy: misaotra anao!<br />
<br />
&nbsp;</p></body></html>