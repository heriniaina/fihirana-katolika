<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 313</i></li><li style="color: red;"><b>Fihirana Hasina</b> <i>p. 606</i></li><li style="color: red;"><b>Vavaka sy Hira</b> <i>p. 527</i></li><li style="color: red;"><b>Ankalazao ny Tompo</b> <i>p. 382</i></li></ul><p>1 Misy feo miantso anao ka henoy, ry Maria!<br />
&nbsp;&#39;Zao ny tenin&#39;izy Tompo nolazain&#39;ny mpaminany:<br />
&nbsp;&quot;Ny tarana-behivavy no hamotika ny ratsy&quot;.<br />
&nbsp;Tsy iza izany fa ianao &#39;zay voafidy mba ho Reniny.<br />
&nbsp;Moa vonona ny hino &#39;zay voalahatr&#39;izy Tompo?<br />
&nbsp;<br />
<strong>Tena sitrako tokoa</strong><br />
<strong>&#39;Zay voalazan&#39;izy Tompo!</strong><br />
&nbsp;<br />
2 Misy feo miantso anao ka henoy, ry Z&ocirc;zefa!<br />
&nbsp;&#39;Zao ny tenin&#39;izy Tompo nolazain&#39;ny mpaminany:<br />
&nbsp;&quot;Fa taranak&#39;i Davida &#39;lay Mpamonjy&nbsp;vao ho teraka&quot;.<br />
&nbsp;Tsy iza akory fa ianao no hiantoka ny zanany,<br />
&nbsp;Moa vonona ianao ny hiahy izay ho Reniny?<br />
&nbsp;<br />
3 Misy feo miantso anao ka henoy, ry olon-tiany!<br />
&nbsp;Mba tsaroanao va re ilay tenin&#39;izy Tompo:<br />
&nbsp;&quot;Tena zanak&#39;Andriamanitra tanteraka ianareo?&quot;<br />
&nbsp;Voatendry ianao izao mba ho taranany eto an-tany,<br />
&nbsp;Moa vonona hitia, eny, hatramy fahavalo?<br />
&nbsp;<br />
4 Misy feo miantso anao ka henoy, ry voafidy!<br />
&nbsp;Mba tsaroanareo va re ilay tenin&#39;izy Tompo:<br />
&nbsp;&quot;Ny fanananao ilaozy, dia avia manaraka ahy?&quot;<br />
&nbsp;Moa vonona tokoa, eny, ambara-pahafaty?<br />
&nbsp;<br />
5 Misy feo miantso anao ka henoy, ry tinendry!<br />
&nbsp;Mba tsarovanao va re ilay tenin&#39;izy Tompo:<br />
&nbsp;&quot;Mandehana mitoria ny Vaovao Mahafaly?&quot;<br />
&nbsp;Voatendry ianao izao hanamasina ny olona.<br />
&nbsp;Moa vonona hanompo sy hamory ny vahoaka?</p></body></html>