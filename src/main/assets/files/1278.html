<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 356</i></li><li style="color: red;"><b>Ankalazao ny Tompo</b> <i>p. 443</i></li></ul><p><strong>Ny firenen-drehetra dia hizotra</strong><br />
<strong>Tarafin&#39;ny hazavan&#39;ilay tan&agrave;na masina,</strong><br />
<strong>Ary ny mpanjaka eran-tany</strong><br />
<strong>Hitondra ao ny voninahiny.</strong><em> (Apok. 21, 24)</em></p>

<p><em>(Sal. 137)</em><span style="font-size:inherit">&nbsp;</span></p>

<p>1 Amin&#39;ny foko manontolo<br />
&nbsp;No isaorako anao, ry Tompo &ocirc;,<br />
&nbsp;Anoloan&#39;ny Anjely aho no miantsa anao,<br />
&nbsp;Miankohoka manatrika ny tempolinao masina.<br />
&nbsp;<br />
2 Ny anaranao isaorako<br />
&nbsp;Noho ny fitiavana amam-pahamarinanao,<br />
&nbsp;Fa satria ny anaranao ary koa ny teninao<br />
&nbsp;Dia asandratrao ambony noho ny zavatra rehetra.<br />
&nbsp;<br />
3 Ny andro iantsoako, Ianao mamaly<br />
&nbsp;Ary mampitombo hery ny fanahiko;<br />
&nbsp;Dia misaotra anao daholo ny mpanjaka eto an-tany,<br />
&nbsp;Fa haheno ireo teny nolazain&#39;ny vavanao.<br />
&nbsp;<br />
4 Dia ny lalan&#39;izy Tompo<br />
&nbsp;No hirain&#39;izy ireo hatrany hatrany<br />
&nbsp;Hoe: &quot;Lehibe tokoa ny voninahitry ny Tompo!&quot;<br />
&nbsp;Na ambony aza izy, mahatsinjo ny madinika.<br />
&nbsp;<br />
5 Avy lavitra ny Tompo<br />
&nbsp;Mahatazana ny olo-mpiavonavona.<br />
&nbsp;Raha mizotra afovoam-pahoriana lalina aho,<br />
&nbsp;Dia ianao indrindra, Tompo, no mamelombelona ahy.<br />
&nbsp;<br />
6 Ny fahavaloko efa vinitra<br />
&nbsp;Aninjiranao ny tananao, ry Tompo;<br />
&nbsp;Ka ny tananao havanana no ahazoako fandresena.<br />
&nbsp;Tokoa moa raha mba misy tsy ataon&#39;ny Tompo ho ahy!<br />
&nbsp;<br />
7 Ny fitiavanao, ry Tompo,<br />
&nbsp;Dia maharitra doria mandrakizay;<br />
&nbsp;Aza ilaozanao ny asa soa nataon&#39;ny tananao.<br />
&nbsp;Koa misaotra anao izahay, &ocirc; ry Andriamanitra &ocirc;!<br />
&nbsp;<br />
8 Avo indrindra ianao, ry Ray,<br />
&nbsp;Ilay mitsinjo anay madinika sy kely,<br />
&nbsp;Sy ianao Jesoa Mpamonjy nietry tena ho toa anay,<br />
&nbsp;Ary ianao Fanahy Masina Fitiavana sy Hery.</p></body></html>