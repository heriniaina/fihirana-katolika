<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 551</i></li></ul><p>1 Jesoa Tompo &ocirc;!<br />
&nbsp;Izao no vavako ato am-poko ka entiko aminao!<br />
&nbsp;Na amin&#39;ny androm-pifaliana maharavo ny fiainako,<br />
&nbsp;Na amin&#39;ny androm-pahoriana mampilofika azy koa,<br />
&nbsp;Ny finoako anao anie<br />
&nbsp;No hibaiko ny fisainako hitodihany aminao!<br />
&nbsp;<br />
2 Jesoa Tompo &ocirc;!<br />
&nbsp;Izao no vavako mameno ny fanahy sy atifoko:<br />
&nbsp;Na amin&#39;ny androm-pahasambarana<br />
&nbsp;Ivelaran&#39;ny fitiavako,<br />
&nbsp;Na amin&#39;ny androm-pijaliana<br />
&nbsp;Isehoana fankahalana,<br />
&nbsp;Ny finoako anao anie<br />
&nbsp;No hibaiko ny fitiavako hiraiketany aminao!<br />
&nbsp;<br />
3 Jesoa Tompo &ocirc;!<br />
&nbsp;Izao no vavako mamintina ny amiko rehetra:<br />
&nbsp;Na amin&#39;ny androm-pahombiazana<br />
&nbsp;Mahamirana ny endriko,<br />
&nbsp;Na amin&#39;ny andro maharesy<br />
&nbsp;Tsy ahafahako manoatra,<br />
&nbsp;Ny finoako anao anie<br />
&nbsp;No hibaiko ny finiavako hifikirany aminao!<br />
<br />
&nbsp;</p></body></html>