<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 290</i></li><li style="color: red;"><b>Fihirana Vaovao</b> <i>p. 519</i></li></ul><p><strong>Henika hafaliana ny mpiandry ondry,</strong><br />
<strong>Feno haravoana ireo majy,</strong><br />
<strong>Noho izay rehetra hitany sy reny.</strong><br />
<strong>Rakotry ny feo naeliny ny tany</strong>.&nbsp;<em>(Lk. 2, 20)</em><span style="font-size:inherit">&nbsp;</span></p>

<p><em>(Lk. 1, 68-79)</em><span style="font-size:inherit">&nbsp;</span><br />
&nbsp;<br />
1 &#39;Ndeha hisaorana ny Tompo Andriamanitr&#39;i Israely<br />
&nbsp;Fa namangy sy nanavotra ny olony tokoa:<br />
&nbsp;Indro tandro-pamonjena no najorony ho antsika,<br />
&nbsp;Avy amin&#39;ny taranak&#39;i Davida ilay mpanompony.<br />
&nbsp;<br />
2 Fa izany rahateo no nambarany hatrany<br />
&nbsp;Tamy vavan&#39;ireo mpaminany masiny fahiny:<br />
&nbsp;Hovonjeny amy fahavalontsika manko isika<br />
&nbsp;Sy hal&agrave;ny avy eo an-tanan&#39;ireo mpakahala antsika.<br />
&nbsp;<br />
3 Indro asehony fa namindrany fo ny razantsika<br />
&nbsp;Ka tandrovany ny fanekena masina nataony,<br />
&nbsp;Velirano tsy mifody, fianianana tsy miova,<br />
&nbsp;Dia tamin&#39;i Abrahama Razambe iombonantsika.<br />
&nbsp;<br />
4 Fa hoe &#39;sika dia hal&agrave;ny avy eo an-tanam-pahavalo,<br />
&nbsp;Fa tsy tiany hanompo azy amin-tahotra isika,<br />
&nbsp;Fa ho amy toetra masina sy marina tokoa<br />
&nbsp;Eo imasony, mandritra ny andro rehetra iainantsika.<br />
&nbsp;<br />
5 Fa ianao anefa, anaka, dia indro fa izao<br />
&nbsp;Dia atao hoe Mpaminanin&#39;izy Tompo Avo indrindra,<br />
&nbsp;Fa ianao no hizotra eo alohan&#39;izy Tompo:<br />
&nbsp;<br />
6 Hahafahanao mamboatra izay l&agrave;lana hombany,<br />
&nbsp;Dia hatoronao ny olony ny tena famonjena:<br />
&nbsp;Famelana ny hadisoana sy ny heloka nataony!<br />
&nbsp;<br />
7 Fa satria Andriamanitra namindra fo tokoa,<br />
&nbsp;Ka nandefa ilay Masoandro<br />
&nbsp;hamangy antsika avy any ambony,<br />
&nbsp;Dia masoandrony miposaka, fanilo manazava...<br />
&nbsp;<br />
8 Manazava &#39;reo &#39;zay monina ao anaty haizim-pito<br />
&nbsp;Sy &#39;reo difotry ny alo-pahafatesana manara,<br />
&nbsp;Ka mba hitondrany antsika amy lalam-piadanana!&nbsp;<br />
<br />
<br />
&nbsp;</p></body></html>