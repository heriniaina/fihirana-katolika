<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 832</i></li></ul><p style="text-align:justify">Voatokana ho Ahy ianao<br />
<span style="font-size:inherit">Ka irahiko hitory eran-tany</span><br />
<span style="font-size:inherit">Ny Vaovao Mahafaly mitahiry</span><br />
<span style="font-size:inherit">Ny fahafahana, ny hafaliana sy ny fitiavana</span></p>

<p style="text-align:justify"><span style="font-size:inherit">Voatokana ho Ahy ianao</span><br />
<span style="font-size:inherit">Fa voasoratra hiraikitra ao am-ponao</span><br />
<span style="font-size:inherit">Ilay hafatra ijoroana ho fambara</span><br />
<span style="font-size:inherit">Ka ny Fanahiko no hankahery ny firosoanao</span></p>

<p style="text-align:justify"><span style="font-size:inherit">Voatokana ho Ahy ianao</span><br />
<span style="font-size:inherit">Ka tsarovy re fa aina no fetra</span><br />
<span style="font-size:inherit">Raiso ho dinam-pifanekena ireo sedra</span><br />
<span style="font-size:inherit">Izay handrefesana ilay herin&rsquo;ny fitiavanao</span></p>

<p style="text-align:justify"><strong><em>Raisiko ny anjara manandrify ny fiantsoanao ahy</em><br />
<em>Vonona aho hitia hatramin&rsquo;ny fara-fofon&rsquo;aiko</em><br />
<em>Fa izany no voadiko masina,</em><br />
<em>Ry Andriamanitra Raiko &ocirc;</em></strong></p></body></html>