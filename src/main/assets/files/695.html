<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 527</i></li></ul><p><strong>Iny lanitra manga</strong><br />
<strong>Iny lanitra manga tomaratra iny, ry Tompo &ocirc;,</strong><br />
<strong>No hery manentana ny hafaliako.</strong><br />
<strong>Iny lanitra manga mamiratra iny, ry Jesoa,</strong><br />
<strong>No fanantenako eny an-dalana eny.</strong></p>

<p><strong>Na eo ireo tafiotra afafin&#39;izay tsy tia &ocirc;,</strong><br />
<strong>Ny ahy ny finoako tsy misy tahotra.</strong><br />
<strong>Iny lanitra manga ao ambadik&#39;io rahona io</strong><br />
<strong>Tsy maintsy ajoroko an-kasahiana.</strong><br />
&nbsp;<br />
1 Teny an-dalana eny aho, ry Tompo,<br />
&nbsp;Nahita ireo ory tsy misy mpiahy.<br />
&nbsp;Endrey ireto maso mipitrapitra<br />
&nbsp;Mananty ambim-bava eny an-jorony eny,<br />
&nbsp;Zaza madinika ilaozan-dreny.</p>

<p>&nbsp;Niangaran&#39;ny vintana hanirery &ocirc;! Fa nahoana re?<br />
&nbsp;Tsy ray, tsy reny fa zaza manjeny<br />
&nbsp;Fa osa sy babo tsy manan-kamonjy &ocirc;!<br />
&nbsp;<br />
&nbsp;Ireo re ny zandrinao &ocirc;, ry Jesoa (zandrinao izy ireny)<br />
&nbsp;Ka iza no ilainy? Iza? Iza?<br />
&nbsp;Izaho re, ry Tompo Tsitoha &ocirc;,<br />
&nbsp;Fa ny foko tsy hahazaka hijery an&#39;io<br />
&nbsp;Fa efa voadoron&#39;ny teninao.<br />
&nbsp;<br />
2 Teny an-dalana eny aho, ry Tompo,<br />
&nbsp;Endrey ny tan&agrave;nako toa ho lao,<br />
&nbsp;Fa riso ary halatra sy soloky<br />
&nbsp;Firehana diso mambabo fo,<br />
&nbsp;Aina vonoina toa tsisy tody.</p>

<p>&nbsp;Fehezin&#39;ny vola hatraiza hatraiza &ocirc;! Fa nahoana re?<br />
&nbsp;Hare-mitanila, mahantra mangina,<br />
&nbsp;Fanahy maha-olona no indro ho rava.</p>

<p>&nbsp;Ireo re ny zandrinao &ocirc;, ry Jesoa (zandrinao izy ireny)<br />
&nbsp;Ka iza no ilainy? Iza? Iza?<br />
&nbsp;Izaho re, ry Tompo Tsitoha &ocirc;,<br />
&nbsp;Fa ny foko tsy hahazaka hijery an&#39;io<br />
&nbsp;Fa efa nisotro ny aleoko maty.</p></body></html>