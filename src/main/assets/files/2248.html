<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 172</i></li></ul><p><em>(Bema)</em></p>

<p>Ny voninahitrao ry martiry masina &ocirc; !<br />
Manakoako erantany sy an-danitra,<br />
Mpiaro mahatoky ka iankinanay,<br />
Ry Masindahy Maurice, arovinao izahay,<br />
Arovy izahay, arovy izahay.</p>

<p>Voahodidin-kazavana<br />
Ny handrinao madio;<br />
Aoka izy ho fanilo<br />
Hitari-dalana anay.<br />
Ianao no voatendry<br />
Ho fianaranay,<br />
Ho tia tsy aman-tahotra<br />
Ny Tompo tsitoha.</p>

<p>Ny ady nataonao<br />
No mahamendrika anao<br />
Ny satro-boninahitra.<br />
Ana&ntilde;anao izao,<br />
Ankaherezo koa<br />
Ny fonay mbola osa,<br />
Handresy ka ho mendrika<br />
Ny fiketrahanao.</p>

<p>&nbsp;</p></body></html>