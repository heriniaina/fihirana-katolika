<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 589</i></li><li style="color: red;"><b>Fihirana Hasina</b> <i>p. 653</i></li></ul><p>1 Ny raozy mivelatra raha vao maraina,<br />
&nbsp;Madera sy kanto mambabo ny fo,<br />
&nbsp;Mandraraka hanitra mamerovero,<br />
&nbsp;Tandindon&#39;ny Reniko an-danitra ambony.<br />
<br />
<strong>Ny hasoavanao tsy mba manam-paharoa,</strong><br />
<strong>Tapitra ohatra tokoa ianao, Maria;</strong><br />
<strong>Ka ny foko te hahita ny hadiovanao:</strong><br />
<strong>Manantena ny hihaona sy hibanjina</strong><br />
<strong>Anao, Maria &ocirc;, any an-danitra any.</strong><br />
<br />
2 Ny tana-masoandro miposaka koa<br />
&nbsp;Mazava, baliaka, manjelatra er&yacute;:<br />
&nbsp;Mameno hafaliana ny zava-boaary:<br />
&nbsp;Tandindon&#39;ny Reniko an-danitra ambony.<br />
<br />
3 Ny rano ao an&#39;ala madio mangamanga<br />
&nbsp;&#39;Zay misononoka ao anelan&#39;ny taho,<br />
&nbsp;Manala hetaheta an&#39;ireo mpivahiny:<br />
&nbsp;Tandindon&#39;ny Reniko an-danitra ambony.</p></body></html>