<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 193</i></li><li style="color: red;"><b>Karine Dera</b> <i>p. 502</i></li><li style="color: red;"><b>Fihirana Hasina</b> <i>p. 412</i></li></ul><p><span style="font-size:inherit">Ataovy manakoako ny hoby</span><br />
<span style="font-size:inherit">Derao Andriamanitra, ry tany tontolo</span><br />
<span style="font-size:inherit">Ihirao voninahitry ny anarany</span><br />
<span style="font-size:inherit">Tolory fanompoana, fiderana azy ny Tompo (indroa)</span></p>

<p style="text-align:justify">Lazao izy mihira hoe :<br />
<span style="font-size:inherit">Lehibe, mahatahotra ny asa vitanao,</span><br />
<span style="font-size:inherit">Andriamanitra!</span><br />
<span style="font-size:inherit">Lazao izy mihira hoe :</span><br />
<span style="font-size:inherit">Reo fahavalonao miaiky</span><br />
<span style="font-size:inherit">Ny herinao miezinezina!</span></p>

<p style="text-align:justify"><span style="font-size:inherit">Lazao izy hihira hoe:</span><br />
<span style="font-size:inherit">Ny tany tontolo miankohoka anoloanao!</span><br />
<span style="font-size:inherit">Lazao izy mihira hoe:</span><br />
<span style="font-size:inherit">Mihira ho anao izao tontolo izao!</span><br />
<span style="font-size:inherit">Mihira miantsa ny anaranao (indroa)</span></p>

<p style="text-align:justify">1 &ndash;&nbsp;Avia ianareo mba higaga ny asan&rsquo;ny Tompo,<br />
<span style="font-size:inherit">Mampihoron-koditra ny olombelona ny vitany!</span><br />
<span style="font-size:inherit">Izy nanova ny ranomasina ho tany maina,</span><br />
<span style="font-size:inherit">Afa-niampita ny onibe &lsquo;reto tongotray!</span><br />
<span style="font-size:inherit">Teo izahay no nanao lanonana ho azy. (indroa)</span></p>

<p style="text-align:justify">2 &ndash; Mahery izy moa, tsisy fetra ny fahamboniany,<br />
<span style="font-size:inherit">Hanara-maso ny firenena rehetra.</span><br />
<span style="font-size:inherit">Ka aoka tsy hidingin-drambo ireo mpikomy,</span><br />
<span style="font-size:inherit">Ankalazao ny Tompo, &ocirc; ry vahoaka!</span><br />
<span style="font-size:inherit">Aoka hanakoako ny antsa ho Azy (indroa)</span></p>

<p style="text-align:justify">3 &ndash; &#39;Lay Andriamanitra mpamelona aina anay,<br />
<span style="font-size:inherit">Tsy mba mamela ny tongotray ho solafaka,</span><br />
<span style="font-size:inherit">Fa nosedrainao izahay toy ny volafotsy, ry Tompo &ocirc;</span><br />
<span style="font-size:inherit">Tianao ho nandalo fitsapana ny dianay</span><br />
<span style="font-size:inherit">Torotoro ary valalanina izahay e. (indroa)</span></p>

<p style="text-align:justify">4 &ndash; Navelanao ny ratsy hamoritra any e,<br />
<span style="font-size:inherit">Ho toy ny biby folahina hoenti-manompo</span><br />
<span style="font-size:inherit">Ampandalovina anaty afo ny lalanay e,</span><br />
<span style="font-size:inherit">Ao ny rano mangeniheny no nidiranay!</span><br />
<span style="font-size:inherit">Fa navoakanao izahay norosoanao sakafo (indroa)</span></p>

<p style="text-align:justify">5 &ndash; Mahatalanjona, ry Andriamanitra, ny lahatrao<br />
<span style="font-size:inherit">Ny famonjena ny olona no sitrakao</span><br />
<span style="font-size:inherit">Ny zanakao no nisolo voina mba ho zanak&rsquo;ondry</span><br />
<span style="font-size:inherit">Ary ny Rany sy ny Fanahy no mpamelona aina!</span><br />
<span style="font-size:inherit">Ankalazaina ny asanao, &ocirc; ry Ray (indroa)</span></p></body></html>