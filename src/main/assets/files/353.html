<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 304</i></li><li style="color: red;"><b>Vavaka sy Hira</b> <i>p. 250</i></li><li style="color: red;"><b>Fihirana Hasina</b> <i>p. 201</i></li><li style="color: red;"><b>Fihirana Dera</b> <i>p. 168</i></li></ul><p>Fiv<br />
Hatory am-piadanana aho : matoky ny foko.<br />
<br />
1 - Andriamanitry ny fahamarinana,<br />
Ianao no mahalala izay ilaiko izao :<br />
Henoy ny antsam-pivavahana<br />
Mamindr&agrave; fo, miantra.<br />
<br />
2 - Fa nahoana, ry zanak&#39;olombelona,<br />
No ho voatsiratsira ny Anarako ?<br />
Ireo zava-poana sy ny lainga,<br />
Dia ireo ve no tianareo ?<br />
<br />
3 - Matahora ka aza dia manota &ocirc;,<br />
Manenena ao am-po ka mitsahara re !<br />
Manatera sorom-pahamarinana<br />
Matokia dia matokia !<br />
<br />
4 - Maro loatra ny olona milaza hoe :<br />
&quot;Iza ihany no hampahita ny hasambarana ?&quot;<br />
Ka ataovy miposaka aminay re<br />
Izany tavanao, ry Iaveh !<br />
<br />
5 - Dia hatory am-piadanana aho, ry Tompo o<br />
Ho sondrian-torimaso avy hatrany aho,<br />
Eo am-pelantananao ka tsy manahy re<br />
Eo manko Ianao, ry Iaveh !<br />
<br />
6 - Ho an&#39;ny Ray Mpahary, voninahitra<br />
Ho an&#39;ny Zanaka Mpamonjy, voninahitra<br />
Ho Anao, ry Fanahy Mpanamasina,<br />
Voninahitra - Amen.</p></body></html>