<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 622</i></li><li style="color: red;"><b>Fihirana Hasina</b> <i>p. 561</i></li></ul><p><strong>Maminay tokoa, ry Z&ocirc;zefa,</strong><br />
<strong>Ny hatsaram-panahinao;</strong><br />
<strong>Atoroy anay izy rehetra,</strong><br />
<strong>Ka alatsaho ao am-ponay</strong>. (indroa)<br />
&nbsp;<br />
1 Na dia kely sy mahantra aza<br />
&nbsp;I Jesoa tao an-tranonao,<br />
&nbsp;Ianao nino azy mafy<br />
&nbsp;Ho Andriamanitra tokoa.<br />
&nbsp;<br />
2 Ianao nahazo nandidy<br />
&nbsp;Ny Tsitoha nanjary nofo;<br />
&nbsp;Nefa he ny fanetren-tena<br />
&nbsp;Latsa-paka am-panahinao!<br />
&nbsp;<br />
3 Fahantrana sy fahoriana<br />
&nbsp;No anjaranao isan&#39;andro;<br />
&nbsp;Fa izay sitraky ny Tompo<br />
&nbsp;Nozakainao mandrakariva.<br />
&nbsp;<br />
4 Ey ny lisy an-tananao<br />
&nbsp;Mahafaly ny masonay,<br />
&nbsp;Manambara ny fahadiovana<br />
&nbsp;Tsy maintsy manjaka aminay!<br />
&nbsp;<br />
5 Ny fonao nirehi-pitiavana<br />
&nbsp;An&#39;i Jesoa mbamin&#39;i Maria<br />
&nbsp;Koa ataovy mazoto kosa<br />
&nbsp;Ho tia azy tokoa izahay.<br />
&nbsp;<br />
6 Ianao sambatra nitrotro<br />
&nbsp;Ny Mpamonjy an-tratranao;<br />
&nbsp;Aoka re izahay ho faly<br />
&nbsp;Mandray azy koa am-ponay.<br />
&nbsp;<br />
7 Teo an-tanan&#39;izy mianaka<br />
&nbsp;Ianao no niala aina;<br />
&nbsp;Ka aoka ianao, Ray malala,<br />
&nbsp;Handray ny fara fiainanay!<br />
<br />
<br />
&nbsp;</p></body></html>