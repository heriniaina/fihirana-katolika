<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 451</i></li><li style="color: red;"><b>Vavaka sy Hira</b> <i>p. 482</i></li><li style="color: red;"><b>Fihirana Hasina</b> <i>p. 513</i></li><li style="color: red;"><b>Ankalazao ny Tompo</b> <i>p. 129</i></li><li style="color: red;"><b>Fihirana Dera</b> <i>p. 199</i></li></ul><p>1. Ianao, ry Jesoa Tompoko, no nampahiratra ahy,<br />
Fa nikasika ny masoko hahita ny mazava;<br />
Enga anie ka tsy hikimpy, fa hidera Anao ny foko,<br />
Tsy ho jamba fa hahita ka hamonjy &#39;zay mijaly.<br />
<em>(Mt. 20, 34)</em><br />
<br />
2. Nokasihinao ny lelako &#39;zay nifatotra hatrizay,<br />
Dia nivaha ny fatorany hamaliany ny antsonao;<br />
Enga anie ka tsy hitsahatr&#39;aho ny hilaza ny hafatrao<br />
Hampitraka ny olon-dresy, hampijoro ny olon-kivy.<br />
<em>(Mk. 7, 33)</em><br />
<br />
3. He malady koa ny sofina izay donto telo aloha<br />
Feo maro indray miantefa manodidina ahy izao;<br />
Enga anie ny feonao mba ho reko lalandava,<br />
Ka ho reko amin&#39;ny antson&#39;ny madinika rehetra,<br />
<em>(Mk. 7, 35)</em><br />
<br />
4. Ianao, ry Jesoa Tompoko, no nampahiratra ahy,<br />
Nampiteny, nampalady mba ho ohatra ho ahy;<br />
Enga anie ka hotozoiko ny asa &#39;zay natombokao,<br />
Dia hiaiky izahay rehetra fa ny vonjy avy aminao.<br />
<em>(Jn. 14, 12)</em></p></body></html>