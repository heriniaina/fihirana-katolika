<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 203</i></li><li style="color: red;"><b>Fihirana Hasina</b> <i>p. 827</i></li><li style="color: red;"><b>Karine Dera</b> <i>p. 481</i></li></ul><p><strong><span style="background-color:rgb(255, 255, 255); color:rgb(34, 34, 34)">&Ocirc;, ry alina tomaratra soa</span><br />
<span style="background-color:rgb(255, 255, 255); color:rgb(34, 34, 34)">Sady alina mitondra haravoana,</span><br />
<span style="background-color:rgb(255, 255, 255); color:rgb(34, 34, 34)">&Ocirc;, ry alina tsy manan-tsahala</span><br />
<span style="background-color:rgb(255, 255, 255); color:rgb(34, 34, 34)">Sady alina masina indrindra.</span><br />
<span style="background-color:rgb(255, 255, 255); color:rgb(34, 34, 34)">&nbsp; &nbsp;Ilay Pakan&rsquo;ny Tompo nahary,</span><br />
<span style="background-color:rgb(255, 255, 255); color:rgb(34, 34, 34)">&nbsp; &nbsp;Ilay Pakan&rsquo;i Jesoa Mpamonjy,</span><br />
<span style="background-color:rgb(255, 255, 255); color:rgb(34, 34, 34)">&nbsp; &nbsp;Ilay Pakan&rsquo;ny fiainana an-tany.<br />
Ny olon-drehetra midera, miantsa,<br />
Ny anjely alinalina velon-kor&agrave;na,<br />
Ny tany aman-danitra samy mihoby &ocirc;!</span></strong></p>

<p><span style="background-color:rgb(255, 255, 255); font-family:arial,sans,sans-serif">1.- Tamin&rsquo;iny alina iny :</span><br />
<span style="background-color:rgb(255, 255, 255); font-family:arial,sans,sans-serif">&lsquo;Lay Mpahary nampiposaka hazavana soa mamiratra ;</span><br />
<span style="background-color:rgb(255, 255, 255); font-family:arial,sans,sans-serif">Andriamanitra namorona ny zava-manana aina ;</span><br />
<span style="background-color:rgb(255, 255, 255); font-family:arial,sans,sans-serif">Izy Ray namolavola ny taranak&rsquo;olombelona. </span><br />
<span style="background-color:rgb(255, 255, 255); font-family:arial,sans,sans-serif">Mba hizaka ny voaary manontolo,<br />
Sy hitondra &lsquo;zany feony</span><br />
<span style="background-color:rgb(255, 255, 255); font-family:arial,sans,sans-serif">Hiderana an&rsquo;Andriamanitra Mahefa.</span><br />
<br />
<span style="background-color:rgb(255, 255, 255); font-family:arial,sans,sans-serif">2.- Tamin&rsquo;iny alina iny :</span><br />
<span style="background-color:rgb(255, 255, 255); font-family:arial,sans,sans-serif">Raha nanaiky i Abrahama mba hisorona ny zanany</span><br />
<span style="background-color:rgb(255, 255, 255); font-family:arial,sans,sans-serif">Dia nanohana azy mafy ny Anjelin&rsquo;andriamanitra,</span><br />
<span style="background-color:rgb(255, 255, 255); font-family:arial,sans,sans-serif">Ary ondrilahy matavy no napetrany ho solony,</span><br />
<span style="background-color:rgb(255, 255, 255); font-family:arial,sans,sans-serif">Nankato tanteraka izy sady nino :<br />
Fa na maty aza Isaaka,</span><br />
<span style="background-color:rgb(255, 255, 255); font-family:arial,sans,sans-serif">Mahatsangana azy ho velona ny Ray.</span><br />
<br />
<span style="background-color:rgb(255, 255, 255); font-family:arial,sans,sans-serif">3.- Tamin&rsquo;iny alina iny :</span><br />
<span style="background-color:rgb(255, 255, 255); font-family:arial,sans,sans-serif">Dia ny Zanak&rsquo;i Israely sesitany tany Ejipta,</span><br />
<span style="background-color:rgb(255, 255, 255); font-family:arial,sans,sans-serif">No nandao ity firenena nitondrany fahoriana,</span><br />
<span style="background-color:rgb(255, 255, 255); font-family:arial,sans,sans-serif">&lsquo;Lay taranaka voafidy izay nijaly nandevozina.</span><br />
<span style="background-color:rgb(255, 255, 255); font-family:arial,sans,sans-serif">Fa mba hamonjen&rsquo;ny Ray antsika izao :</span><br />
<span style="background-color:rgb(255, 255, 255); font-family:arial,sans,sans-serif">Nandevozim-pahotana,</span><br />
<span style="background-color:rgb(255, 255, 255); font-family:arial,sans,sans-serif">Dia nomeny ho fanavotana ny Zanany.</span><br />
<br />
<span style="background-color:rgb(255, 255, 255); font-family:arial,sans,sans-serif">4.- &Ocirc;, ry Ran&rsquo;ny zanak&rsquo;ondry &ocirc; !</span><br />
<span style="background-color:rgb(255, 255, 255); font-family:arial,sans,sans-serif">Raha naripaky ny Anjely ireo matoan&rsquo;i Ejipta,</span><br />
<span style="background-color:rgb(255, 255, 255); font-family:arial,sans,sans-serif">Ka natentina an-tol&agrave;n&rsquo;ny varavarana ianao,</span><br />
<span style="background-color:rgb(255, 255, 255); font-family:arial,sans,sans-serif">Dia voaaro sy voavonjy ny taranak&rsquo;i Israely.</span><br />
<span style="background-color:rgb(255, 255, 255); font-family:arial,sans,sans-serif">&lsquo;Zahay kosa, eny mendrika ho faty,<br />
Noho ny ota vitanay...</span><br />
<span style="background-color:rgb(255, 255, 255); font-family:arial,sans,sans-serif">Fa i Kristy namonjy anay tamin&rsquo;ny R&agrave;ny.</span><br />
<br />
<span style="background-color:rgb(255, 255, 255); font-family:arial,sans,sans-serif">5.- &Ocirc;, ry otan&rsquo;i Adama !</span><br />
<span style="background-color:rgb(255, 255, 255); font-family:arial,sans,sans-serif">Nananjara lahy ianao tamin&rsquo;ny heloka rehetra</span><br />
<span style="background-color:rgb(255, 255, 255); font-family:arial,sans,sans-serif">Fa voaonitr&rsquo;Ilay Zanak&rsquo;Andriamanitra Mpanavotra, </span><br />
<span style="background-color:rgb(255, 255, 255); font-family:arial,sans,sans-serif">Dia ianao no nahazoanay rehetra ny Mpamonjy.</span><br />
<span style="background-color:rgb(255, 255, 255); font-family:arial,sans,sans-serif">Ka dia mody hafaliana ny alahelo,<br />
Sy diovina ny ota ;</span><br />
<span style="background-color:rgb(255, 255, 255); font-family:arial,sans,sans-serif">Koa mihaona izao ny tany sy ny lanitra.</span><br />
<br />
<span style="background-color:rgb(255, 255, 255); font-family:arial,sans,sans-serif">6.- &Ocirc;, ry rano niampit&agrave;na !</span><br />
<span style="background-color:rgb(255, 255, 255); font-family:arial,sans,sans-serif">E nizara roa ianao ary maina toa tanety</span><br />
<span style="background-color:rgb(255, 255, 255); font-family:arial,sans,sans-serif">Mba hizoran&rsquo;ny vahoaka izay navotana fahiny,</span><br />
<span style="background-color:rgb(255, 255, 255); font-family:arial,sans,sans-serif">Notarihin&rsquo;ilay rahona mazava manjopiaka</span><br />
<span style="background-color:rgb(255, 255, 255); font-family:arial,sans,sans-serif">&lsquo;Zahay kosa, tamin&rsquo;ny Ranon&rsquo;ny Batemy,</span><br />
<span style="background-color:rgb(255, 255, 255); font-family:arial,sans,sans-serif">No nandray ny famonjena,</span><br />
<span style="background-color:rgb(255, 255, 255); font-family:arial,sans,sans-serif">Hahatonga anay ho zanak&rsquo;Andriamanitra.</span><br />
<br />
<span style="background-color:rgb(255, 255, 255); font-family:arial,sans,sans-serif">7.- &Ocirc;, Ianao ry Alina iny !</span><br />
<span style="background-color:rgb(255, 255, 255); font-family:arial,sans,sans-serif">E, nahita Ilay nijaly nofantsihana ianao :</span><br />
<span style="background-color:rgb(255, 255, 255); font-family:arial,sans,sans-serif">Ilay maty fa nandresy ka nitsangana ho velona ;</span><br />
<span style="background-color:rgb(255, 255, 255); font-family:arial,sans,sans-serif">Eny, sambatra ianao, amin&rsquo;ny alina rehetra !</span><br />
<span style="background-color:rgb(255, 255, 255); font-family:arial,sans,sans-serif">&Ocirc;, ry Alina tsilovin-jiro izao !<br />
Mankalaza anao izahay,</span><br />
<span style="background-color:rgb(255, 255, 255); font-family:arial,sans,sans-serif">Noho ilay Kristy Fahazavana.</span><br />
<br />
<span style="background-color:rgb(255, 255, 255); font-family:arial,sans,sans-serif">8.- &Ocirc;, ry alina handrasana !</span><br />
<span style="background-color:rgb(255, 255, 255); font-family:arial,sans,sans-serif">Eny, ho avy toa mpampakatra i Kristy Jesoa,</span><br />
<span style="background-color:rgb(255, 255, 255); font-family:arial,sans,sans-serif">Amin&rsquo;ilay mamatonalina tsy hampoizina hiverenany,</span><br />
<span style="background-color:rgb(255, 255, 255); font-family:arial,sans,sans-serif">Hanafoana ranomaso, fahoriana mbamin&rsquo;ny haizina,</span><br />
<span style="background-color:rgb(255, 255, 255); font-family:arial,sans,sans-serif">Miaraka aminy izahay ankehitriny,<br />
Mba higoka dieny izao</span><br />
<span style="background-color:rgb(255, 255, 255); font-family:arial,sans,sans-serif">Ny hasambarana amin&rsquo;ny Fanasan&rsquo;ny Ray.</span></p></body></html>