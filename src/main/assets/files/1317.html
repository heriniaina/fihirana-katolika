<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 393</i></li><li style="color: red;"><b>Ankalazao ny Tompo</b> <i>p. 436</i></li></ul><p><strong>Ho anao ry Fanahy &ocirc;, Aleloia</strong>!<br />
&nbsp;<br />
1 Ho menaka nahoso-bato va re<br />
&nbsp;Ny herinao, ry Fanahy,<br />
&nbsp;Sa kosa natao haninteraka<br />
&nbsp;Ilay fo nofo mbola osa anatinay?<br />
&nbsp;Miasa mafy lalandava ny Herinao<br />
&nbsp;Mankahery, mampahomby, raha mibebaka izahay.<br />
&nbsp;Ianao, ry Hery nomena hampijoro,<br />
&nbsp;Toavinay ianao, ianao, ry Hery, Aleloia!<br />
&nbsp;<br />
2 Afo lavitra tsy azo amindroana va re<br />
&nbsp;Ny Fitiavanao, ry Fanahy,<br />
&nbsp;Sa kosa natao hanafana<br />
&nbsp;Ilay fo nofo mangatsiaka anatinay?<br />
&nbsp;Miredareda lalandava ny Fitiavanao,<br />
&nbsp;Mandrehitra sy mampitia raha mibebaka izahay.<br />
&nbsp;Ianao, ry Afo Fitiavana mandoro,<br />
&nbsp;Raisinay ianao, ianao, ry Afo, Aleloia!<br />
&nbsp;<br />
3 Ho tehi-marefo mampandringa va re,<br />
&nbsp;Ny Fahendrenao, ry Fanahy,<br />
&nbsp;Sa tehina azo ianteheran&#39;<br />
&nbsp;Ny fo nofo mora lavo anatinay?<br />
&nbsp;Mitari-d&agrave;lana lalandava ny Fahendrenao<br />
&nbsp;Manoro izay hombana raha mibebaka izahay.<br />
&nbsp;Ianao, ry Fahendrena tsy tontan&#39;ny ela,<br />
&nbsp;Derainay ianao, ry Fehendrena, Aleloia!<br />
&nbsp;<br />
Ho anao, ry Hery, ry Afo Fitiavana &ocirc;!<br />
Ho anao, ry Fahendrena &ocirc;, Aleloia!<br />
Ho anao Fanahy &ocirc;, Aleloia!<br />
&nbsp;</p></body></html>