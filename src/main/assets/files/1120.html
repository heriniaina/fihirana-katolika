<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 252</i></li><li style="color: red;"><b>Fihirana Dera</b> <i>p. 67</i></li><li style="color: red;"><b>Vavaka sy Hira</b> <i>p. 341</i></li><li style="color: red;"><b>Fihirana Hasina</b> <i>p. 245</i></li></ul><p><em>(Sal. 111)</em></p>

<p><strong>Mba sambatra &#39;zay matahotra ny Tompo re,<br />
Mba sambatra &#39;zay matoky, mino azy re,<br />
Mba sambatra &#39;zay matahotra ny Tompo re,<br />
Mba sambatra &#39;reo &#39;zay tia anao, ry Iaveh!</strong><br />
&nbsp;<br />
1 Mba sambatra izy ireo matahotra an&#39;i Iaveh<br />
&nbsp;Sy mankasitraka ireny didiny.<br />
&nbsp;Fa ny taranany hahery an-tany aty,<br />
&nbsp;Ireo solofony hambininy avokoa.<br />
&nbsp;<br />
2 Ka dia hiadana ny tokantranony,<br />
&nbsp;Fahamarinana ho anjara lovany,<br />
&nbsp;Anaty haizina dia hotsilovina<br />
&nbsp;Ny olo-marina sy be fitiavana.<br />
&nbsp;<br />
3 Hisandratra tokoa, tadidy anarana,<br />
&nbsp;Ny olo-marina ho rakotry ny soa.<br />
&nbsp;Raha ilazana loza, tsy mba matahotra,<br />
&nbsp;&#39;Lay Andriamanitra no itokisany.<br />
&nbsp;<br />
4 Mihidy vazana izay mialona,<br />
&nbsp;Fa sasa-poana, tsy mahatohitra.<br />
&nbsp;Ny olo-marina malala-tanana,<br />
&nbsp;Be voninahitra, arovan&#39; izy Ray.<br />
&nbsp;</p></body></html>