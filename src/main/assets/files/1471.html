<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 392</i></li><li style="color: red;"><b>Fihirana Hasina</b> <i>p. 488</i></li><li style="color: red;"><b>Ankalazao ny Tompo</b> <i>p. 33</i></li></ul><p><strong>Hitsangana aho ka handeha hody e, handeha aho<br />
Ka mba hody any amin&#39;ny Ray. </strong><em>(Lk. 15, 18)</em></p>

<p><em>(Tobia 13, 1-10)</em><br />
&nbsp;<br />
1 Isaorana ilay Andriamanitra velona mandrakizay<br />
&nbsp;Ilay mandrakizay ny fanjakany!<br />
&nbsp;<br />
2 Fa mikapoka izy ka mamindra fo,<br />
&nbsp;Mampidina an-tseoly ka mampiakatra!<br />
&nbsp;<br />
3 Ary tsy misy olona<br />
&nbsp;Izay afaka amin&#39;ny T&agrave;nany!<br />
&nbsp;<br />
4 Ankalazao izy, ry taranak&#39;i Israely,<br />
&nbsp;Anatrehan&#39;ny vahoaka nanelezany anareo!<br />
&nbsp;<br />
5 Aharihario ny halehibiazany!<br />
&nbsp;Asandrato anoloan&#39;ny miaina rehetra izy!<br />
&nbsp;<br />
6 Fa izy no Tompo Andriamanitsika,<br />
&nbsp;Raintsika amin&#39;ny taona rehetra,<br />
&nbsp;<br />
7 Mikapoka antsika noho ny helotsika<br />
&nbsp;Kanefa mamindra fo indray,<br />
&nbsp;<br />
8 Ka hanangona avy amin&#39;ny firenen-drehetra<br />
&nbsp;Izay nampielezany antsika!<br />
&nbsp;<br />
9 Raha miverina aminy amin&#39;ny fanahy tontolo ianareo<br />
&nbsp;Sy manao ny marina eo imasony amin&#39;ny fo tontolo.<br />
&nbsp;<br />
10 Dia hiverina aminareo koa izy<br />
&nbsp;Sy tsy hanafin-tava aminareo intsony!<br />
&nbsp;<br />
11 Jereo ny nataony anareo:<br />
&nbsp;Ka mankalaz&agrave; azy amin&#39;ny feo avo!<br />
&nbsp;<br />
12 Isaory ny Tompon&#39;ny fahamarinana!<br />
&nbsp;Hirao ny Mpanjaka mandrakizay!<br />
&nbsp;<br />
13 Izaho mankalaza azy aty an-tany nambaboana ahy<br />
&nbsp;Maneho ny hery sy halehibiazany amin&#39;ity firene-mpanota.<br />
&nbsp;<br />
14 Miverena, ry mpanota, manaova ny marina eo anoloany<br />
&nbsp;Sao mba ho sitrany ianareo ka hamindrany fo!<br />
&nbsp;<br />
15 Mihira an&#39;Andriamanitra Mpanjakan&#39;ny lanitra aho!<br />
&nbsp;Miravo amin&#39;ny halehibiazany ny fanahiko!</p></body></html>