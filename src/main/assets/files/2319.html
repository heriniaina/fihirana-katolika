<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 228</i></li></ul><p class='auteur'><i>(Joseph Justin)</i></p><p>Mitodiky aminao izahay, Zañahary Babanay.<br />Ianao ilay Baba Mpamindra fo, <br />Natôkiñy taminao e ! nandika ny didinao e !<br />Nandaba ny sôfiñay, tamin’ny hafatrao.</p><p>Tompo ô, tsy hañano eky e ! Tompo ô teña maneñiñy e !<br />Ireñy hadalaña ry Tompo ô, ifonanay !<br />Tompo ô ! Mamindrà fo aminay.</p><p>Mitsôtro aminao, ‘zahay Kristy ô ! <br />Ianao Kristy Zokinay, <br />Ilay didim-pitiavanao e, nataonay an-kilabao e ! <br />Nahilikilikay ny madiniky e !</p><p>Kristy ô, tsy hañano eky e ! Kristy ô teña maneñiñy e !<br />Ireñy hadalaña ry Kristy ô, ifonanay !<br />Kristy ô ! Mamindrà fo aminay.</p><p>Tsorinay aminao, ry Fanahy Masina ô !<br />Ianao ilay Fanahy Mpankahery, fa teña maneñiñy e !<br />Tamin’ireny hadalaña jiaby, <br />Kay maso voa sakay, ny afara tandremaña.</p><p>Tompo ô, tsy hañano eky e ! Tompo ô teña maneñiñy e !<br />Ireñy hadalaña ry Tompo ô, ifonanay !<br />Tompo ô ! Mamindrà fo aminay.</p></body></html>