<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 354</i></li></ul><p><strong>Nanindika ny zava-drehetra<br />
momba an&#39;i Jesoa i Maria Reniny</strong></p>

<p><em>[Tononkiran&#39;i Maria - Lioka 1 : 46-55]</em></p>

<p>1 Ny foko midera ny Tompontsika,<br />
<span style="font-size:inherit">Ny saiko mifaly amin&#39;Andriamanitra</span><br />
<span style="font-size:inherit">Noho izy Mpamonjy nitsinjo ahy</span><br />
<span style="font-size:inherit">&#39;Lay mpanompovaviny tsinontsinona.</span></p>

<p><span style="font-size:inherit">2 Fa indro manomboka ankehitriny</span><br />
<span style="font-size:inherit">&nbsp;Hantsoin&#39;ny taranaka: &quot;Sambatra&quot; aho:</span><br />
<span style="font-size:inherit">&nbsp;Nahavita be tamiko ilay Mahefa,</span><br />
<span style="font-size:inherit">&nbsp;Ilay hoe &quot;Ny Masina no anarany&quot;.</span></p>

<p><span style="font-size:inherit">3 &#39;Lay mandrakizay ny indrafony</span><br />
<span style="font-size:inherit">Amin&#39;ny olon-drehetra matahotra Azy,</span><br />
<span style="font-size:inherit">&#39;Lay Tompo Mpandresy mahery sandry ,</span><br />
<span style="font-size:inherit">Mampihahaka ireo &#39;zay mpiavonavona.</span></p>

<p><span style="font-size:inherit">4 Manongana ireo izay mpanjakazaka</span><br />
<span style="font-size:inherit">&nbsp;Kanefa manandratra ireo ambany;</span><br />
<span style="font-size:inherit">&nbsp;Manototra soa an&#39;ireo noana</span><br />
<span style="font-size:inherit">&nbsp;Fa mampody maina an&#39;ireo mpanana.</span></p>

<p><span style="font-size:inherit">5&nbsp;Mpanarina an&#39;Israely olony</span><br />
<span style="font-size:inherit">&nbsp;Satria mahatsiaro ny indrafony</span><br />
<span style="font-size:inherit">&nbsp;Nampanantenainy ny razantsika</span><br />
<span style="font-size:inherit">&nbsp;Ho an&#39;i Abrahama sy izay taranany.</span></p>

<p><span style="font-size:inherit">6 &#39;Lay Ray be fitiavana mba derao,</span><br />
<span style="font-size:inherit">&nbsp;Hobio &#39;lay Zanany tonga nofo,</span><br />
<span style="font-size:inherit">&nbsp;Ary koa &#39;lay Fanahy mampiray antsika,</span><br />
<span style="font-size:inherit">&nbsp;Ho mandrakizay alaovalo!</span></p></body></html>