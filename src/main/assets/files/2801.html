<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 465</i></li></ul><p>1. Jesoa Tompo izay nifidy anay<br />
ho ap&ocirc;st&ocirc;ly kelin&#39;ny fonao,<br />
indro ilaozanay izao ny tany,<br />
mba hanara-dia anao irery.</p>

<p><strong>&#39;Zay mandao ireny rehetra ireny,<br />
tadidio tsara re, rankizy,<br />
Mbola handray anie ny zato heny,<br />
eto an-tany sy am-paradizy.</strong></p>

<p>2. &#39;Lay tan&agrave;na soa nidol&agrave;na,<br />
&#39;rony saha maro holov&agrave;na,<br />
Dia nafoinay mantsy ireny,<br />
mba hanara-dia anao, ry Jesoa.</p>

<p>3. Beby zandry kely any izany,<br />
Mitomany fa tsy mahafoy:<br />
Nefa ilaozanay anie, rey olona e,<br />
mba hamonjy anareo ihany.</p>

<p>4. Dada tiana an-trano any,&nbsp;<br />
Neny koa fitositosiana,<br />
Dia nafoy mantsy ianareo,<br />
noho i Jesoa Tomponay ihany.</p>

<p>5. &#39;Ndray hariva any lavitra any,<br />
nony efa ho faty izahay,<br />
Tsy mba manana olona hanotrona,&nbsp;<br />
Fa irery noho i Jesoa ihany.</p></body></html>