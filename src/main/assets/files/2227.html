<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 156</i></li></ul><p class='auteur'><i>(Bema)</i></p><p>Maria ô ! Maria ô ! Renin’i Jesoa Zokinay, <br />Maria ô ! Maria ô ! Reny maminay !</p><p>Nankinin’i Jesoa taminao, ry Maria ô !<br />I Joany Mpianatra Malalany, <br />Natolony an’i Joany mba ho Reniny Ianao, <br />Maria ô ! Maria ô ! Reny maminay !</p><p>Ny Reny maminay, ireo zoky, zandry, <br />Ireo havana efa nodimandry, <br />Mba mangatàha, mba mitalahoa !<br />Mba mivavaha ho azy, ry Maria !</p><p>Nitandriñesan’i Jesoa Zanakao, <br />Ny fangatahanao tao Kanà, <br />Mba mangatàha, mba mitalahoa !<br />Mba mivavaha ho azy, ry Maria !</p><p>Ry Jesoa, zokinay, mba raiso ny talaho, <br />Andesin-dReninao sy Reninay, <br />Talaho avy aminay ho amin’Izy Ray !<br />Izay manan-joky, afak’olan-teny.</p></body></html>