<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 534</i></li></ul><p><strong>Fiv.<br />
Vonjeo &#39;zahay ry Tompo o<br />
- Vonjeo &#39;zahay e,<br />
Manonja be ny ranomasina e<br />
- vonjeo &#39;zahay e,<br />
Vonjeo zahay e e<br />
- Vonjeo &#39;zahay e,<br />
Aza avela ho very e<br />
Fa matoky anao</strong></p>

<p>1. Ny alina indro fa tamy<br />
Ny haizina efa mandrakotra<br />
Irery izahay e<br />
Ny rivotra mifofofofo<br />
Ny rano misamboaravoara<br />
Hitelina anay e</p>

<p>2. Mba miady anie ka mivoy<br />
Miezaka handresy ny onja<br />
Ny lakana hazo marefo<br />
Ny rano tsaroana fa lalina</p>

<p>3. Marisika anie ny fanahy,<br />
Ny nofo tsaroana fa osa<br />
Matahotra loza sy aretina<br />
Indrindra ny fahafatesana.</p>

<p>4. Manaloka ity tanindrazana<br />
Ny haizin&#39;ny fankahalana<br />
Ny vola no tena tompona<br />
Manjaka ny fitiavan-tena</p>

<p>5. Ny mpianatra voaangonao anie<br />
Voaenjika sady ilaozana<br />
Ny sambon&#39;ity Fiangonana<br />
Atotan&#39;ny onja aman-drivotra</p>

<p>6. Ny rivotra mbola hisava<br />
Ny onja, tsy ela hitony<br />
Ry kely finoana<br />
Tsarovy ny sambon&#39;i Piera<br />
Izaho Jesoa Andriamanitra<br />
Eto aminareo e.</p>

<p>&nbsp;</p></body></html>