<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 0</i></li></ul><p><strong>Tampoka, injay nisy feo avy any an-danitra<br />
Toy ny fisiokan&#39;ny rivotra mifofofofo<br />
Dia samy fenon&#39;ny Fanahy Masina avokoa izy rehetra,<br />
Sy niteny tamin&#39;ny fiteny samihafa. (Asa. 2. 2 - 4)</strong></p>

<p>1. Endrey ny hamaroan&#39;ny asanao, &ocirc; ry Tompo &ocirc;,<br />
Ary tamim-pahendrena no nanaovanao an&#39;ireny,<br />
Fa ny tany indro henika ny zava-boaharinao</p>

<p>2. N&#39;ranomasina jereo fa lehibe sy midadasika,<br />
Miriaria ao avokoa, marobe, tsy tambo isaina,<br />
Ireo biby isan-karazany, vaventy sy madinika.</p>

<p>3. Mivezivezy ao ny sambo, ao koa i Leviat&agrave;na,<br />
Ilay trozona nataonao, ho tsilalaonao<br />
Miandry Anao izy rehetra, hamahana azy ara-potoana.</p>

<p>4. Ianao dia manome, izy kosa indray manangona,<br />
Ary aha manoka-tanana hanolotra Ianao,<br />
Dia manaram-pahavokisana amin-java-tsoa izy.</p>

<p>5. Raha anafenanao tava: mitebiteby izy,<br />
Raha esorinao ny ainy: lasa mody mandry izy,<br />
Ka miverina indray, zary lasa vovo-tany.</p>

<p>6. Raha alefanao koa ny Fanahy fofon&#39;aina,<br />
Dia &agrave;ry indray ireo, ka ny zavatra rehetra<br />
Sy ny endriky ny tany, dia havaozinao tontolo.</p>

<p>7. Tsy ho lefy rahoviana ny voninahitry ny Tompo,<br />
Ary aoka Izy hifaly amin&#39;ny asany rehetra.<br />
Raha jereny re ny tany, mihorohoro sy mangovitra.</p>

<p>8. N&#39;tendrombohitra kasihiny, midonaka mirehitra,<br />
Te-hihira ho an&#39;ny Tompo aho, raha mbola velona aina,<br />
Te-hiantsa ny Andriamanitro, raha mbola eto an-tany.</p>

<p>9. Ho sitraky ny Tompo ny vetson-tononkaloko,<br />
Fa izaho dia amin&#39;ny Tompo no ataoko fifaliana;<br />
Ireo mpanota kosa indray, no ho fongotra amin&#39;ny tany.</p>

<p>10. Ary mba tsy hisy intsony anie ny olon-dratsy,<br />
Koa misaora Azy Tompo, ry fanahy ao anatiko,<br />
Ianao, &ocirc; ry Ray, no iandohana sy hiafarana!</p>

<p>11. Ianao, ry Jesoa, no lalana mankany amin&#39;ny Ray,<br />
Ianao, ry Fanahy, no Ilay mpamelombelona,<br />
Mitari-dalana ny zanak&#39;Andriamanitra rehetra.</p>
<!-- adsok --></body></html>