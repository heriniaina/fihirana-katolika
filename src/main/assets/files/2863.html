<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p><strong>Fivavahana eo amin&rsquo;ny Hazofijaliana Masina</strong></p>

<p>Ry Andriamanitra Mahery izay maty sy nijaly mba ho onitry ny fahotako, aoka homba ahy Ianao.</p>

<p>Ry Hazofijaliana Masin&rsquo;i Jesoa Kristy,<br />
aoka homba ahy Ianao</p>

<p>Ry Hazofijaliana Masin&rsquo;i Jesoa Kristy,<br />
aoka ho fanantenako Ianao.</p>

<p>Ry Hazofijaliana Masin&rsquo;i Jesoa Kristy,<br />
ampanalaviro ahy ny fiadiana maranitra rehetra.</p>

<p>Ry Hazofijaliana Masin&rsquo;i Jesoa Kristy,<br />
Arotsahy amiko ny soa rehetra.</p>

<p>Ry Hazofijaliana Masin&rsquo;i Jesoa Kristy,<br />
ampanalaviro ahy ny ratsy rehetra.</p>

<p>Ry Hazofijaliana Masin&rsquo;i Jesoa Kristy,<br />
ampanalaviro ahy rehefa mety ho fahafatesana.</p>

<p>Ry Hazofijaliana Masin&rsquo;i Jesoa Kristy,<br />
arotsahy amiko ny fiadanana.</p>

<p>Ry Hazofijaliana Masin&rsquo;i Jesoa Kristy,<br />
ataovy eo amin&rsquo;ny lalam-pamonjena aho.</p>

<p>Ry Hazofijaliana Masin&rsquo;i Jesoa Kristy,<br />
arovy amin&rsquo;ny loza mety hitranga momba ny fanahy sy ny vatana aho.</p>

<p>Ho tsaroako lalandava anie ny Hazofijaliana Masin&rsquo;i Jesoa Kristy. Ry Jesoa avy any Nazareta izay nofantsihana tamin&rsquo;ny Hazofijaliana, mamindr&agrave; fo amiko. Ampanalaviro ahy isan&rsquo;andro ny fanahy maloto. Hotanterahiko izany vavaka izany!</p>

<p>Noho ny R&agrave; sarobidin&rsquo;i Kristy, ho voninahitry ny nahatongavanao ho Nofo, izay hitarika anay amin&rsquo;ny fiainana mandrakizay, notanterahinao ho anay tamin&rsquo;ny andron&rsquo;ny Noely ary namantsihana anao tamin&rsquo;ny Zoma Masina. Amen</p>

<p>=====================</p>

<p><em>Ity fivavahana ity dia hita tao amin&rsquo;ny fasana nilevenan&rsquo;i Jesoa Kristy Tompontsika, tamin&rsquo;ny taona 802, ary nalefan&rsquo;ny Papa Leon III (795-816) ho an&rsquo;ny amperora Romana Charmenagne, raha hanafika ny fahavalon&rsquo;i Kristy niaraka tamin&rsquo;ny miaramilany izy.</em></p>

<p><em>Izay mamaky ity fivavahana ity, na mandre ny hamakiana azy, na mitondra azy amin&rsquo;ny tenany, dia tsy hofaty tampoka, tsy ho faty an-drano, tsy ho may, tsy ho voapoizina, tsy hiondrika eo anatrehan&rsquo;ny fahavalony ary handresy amin&rsquo;ny ady ataony.</em></p>

<p><em>Raha misy vehivavy mandre fangirifiriana amin&rsquo;ny fiterahana ka mamaky na mandre na mitondra ity vavaka ity, dia ho mora fiterahana, hanjary reny malemy fanahy izy. Ary rehefa teraka yn zaza dia apetrao amin&rsquo;ny ilany havanana ity vavaka ity, fa hiaro azy amin&rsquo;ny aretina sy ny loza maro.</em></p>

<p><em>Raha misy olona voan&rsquo;ny aretina toratorana na androbe dia petrao amin&rsquo;ny ilany havanana ity, fa hiarina an-kafaliana izy.</em></p>

<p><em>Izay manoratra ity ho azy na ho an&rsquo;ny namany dia hosoaviko, hoy ny Tompo ary izay haneso dia hanao fivalozana.</em></p>

<p><em>Ny trano izay hitehirizana ity vavaka ity dia tsy hilatsaham-baratra; izay mamaky azy isan&rsquo;andro dia hahazo famantarana telo andro alohan&rsquo;ny ahafatesany.</em></p></body></html>