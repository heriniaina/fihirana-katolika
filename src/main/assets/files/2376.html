<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p>1. Ny voa afafy, hoy i Jesoa<br />
Dia natao hamelona aina ny fitsiriny<br />
Ka tsy maintsy tafalevina ao anaty tany aloha<br />
Izay vao afaka handravina!<br />
Ary moa tsy nanambara taminao va i Jesoa<br />
Fa ny fasana hilevenany<br />
Telo andro monja ihany no hihazona ny Nofony,<br />
Ka Fianan-tsy ho lo no nitrebona avy tao.</p>

<p>2. Ity tsimoka ity<br />
Dia natao hamelona aina ny salohiny<br />
Ka tsy maintsy mbola hongotana eny an-taninketsa aloha<br />
Izay vao afaka hamokatra!<br />
Ary moa tsy nanambara taminao va i Jesoa?<br />
Fa ny tenany hofongorana<br />
Sy hoesorina tsy hisy ety an-tanintsika velona<br />
Ka ny Fanjakan&#39;ny Ray tamin&#39;izay, no nitokanana.</p>

<p>3. Ary ity salohy ity<br />
Dia natao hamelona aina ny olombelona<br />
Ka tsy maintsy ho velezina ary taomina an-tan&agrave;na<br />
Izay vao entina hozaraina.<br />
Ary moa tsy nanambara taminao va i Jesoa<br />
Fa ny tenany hokapohina,<br />
Sy ho entina hovonoina, dia hitsangana ho velona</p>

<p>Ary vatana aman-dra ho an&#39;ny firenen-drehetra<br />
Ho an&#39;ny firenen-drehetra</p></body></html>