<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 159</i></li></ul><p class='auteur'><i>(Omer)</i></p><p>Mankalaza anao izahay ry Maria, <br />Fa ny finoana niainanao tokoa<br />No fianarana atolotrao ho anay.<br />Fa Fiangonan’ny olona mino izahay, <br />Sitrak'Andriamanitra tokoa Ianao, <br />Ka antsoinay taranaka anio hoe « sambatra »<br />Fa Fiangonan'ny olona mino izahay.</p><p>Ry Reny be finoana, indreto izahay zanakao, <br />Mianatra anao mba hahay manaiky ny Tompo;<br />Ianao ilay nanaiky ny teny natao taminao<br />Tsy famantarana ...fa finoana ijoroana.</p><p>Fa zava-dehibe no nataon'Ilay Mahefa taminao, <br />Voatsinjony tokoa izany fietren-tenanao.<br />Ianao no nahazoanay ny Mpamonjy, <br />Midera anao ...izahay ry Maria.</p><p>Ry Reny, be fitiavana izahay koa izao, <br />Miezaka mitia ny Fiangonana Vatan'ny Tompo;<br />Ianao ilay Reny natolony ho Reninay, <br />Fiangonana... Mpianany tiany.</p><p>Na hafaliana na misy izay maha-ory,<br />Tsaroanay Ianao ka ianteherana hatrany,<br />Na fahanginana na misy koa izay ambara.<br />Ianao ry Maria... Fianarana tsara.</p></body></html>