<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 277</i></li><li style="color: red;"><b>Vavaka sy Hira</b> <i>p. 363</i></li><li style="color: red;"><b>Fihirana Hasina</b> <i>p. 261</i></li><li style="color: red;"><b>Ankalazao ny Tompo</b> <i>p. 255</i></li><li style="color: red;"><b>Fihirana Dera</b> <i>p. 250</i></li></ul><p><strong>Eny e! Tsy tonga ho an&#39;ny olomarina&nbsp;i Kristy,</strong><br />
<strong>Fa ho an&#39;ny mpanota. </strong><em>(Mt. 9, 13)</em></p>

<p><em>(Sal. 129)</em><br />
&nbsp;<br />
1 Avy ato anaty hantsana aho, ry Tompo, no miantso.<br />
&nbsp;Tompo &ocirc;, henoy re &#39;zany feoko.<br />
&nbsp;Ho tandrin-tsofinao anie ny antsoko miangavy,<br />
&nbsp;He fa mitoreo izato feoko.<br />
&nbsp;<br />
2 Raha tsikilovinao irony heloka natao,<br />
&nbsp;Zovy re, ry Tompo, no haharitra?<br />
&nbsp;Saingy eo anilanao no ahitako famelana,<br />
&nbsp;Toky ho ahy ianao ka dia toaviko.<br />
&nbsp;<br />
3 Ny Tompo no antenain&#39;ny fanahiko hatrany,<br />
&nbsp;Vonona aho miandry izany teniny.<br />
&nbsp;Manoatra ny mpiambina miandry ny maraina<br />
&nbsp;No aoka hiandrasantsika an&#39;Andriamanitra.<br />
&nbsp;<br />
4 Fa tsara fo endrey ka fanaperana izy Tompo,<br />
&nbsp;Avotra lehibe ka ianteherana.<br />
&nbsp;Dia izy no andrasan&#39;i Israely hanavotra azy,<br />
&nbsp;Afaka tanteraka ny helony.<br />
&nbsp;<br />
5 Isaorako tanteraka ny Raiko feno antra,<br />
&nbsp;Diso aho, kanefa dia navelany.<br />
&nbsp;Isaorako ny Zanaka Mpamonjy ny mpanota<br />
&nbsp;Ary ny Fanahy &#39;lay Mpanamarina.<br />
&nbsp;</p></body></html>