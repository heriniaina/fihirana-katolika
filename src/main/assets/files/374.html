<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 189</i></li><li style="color: red;"><b>Vavaka sy Hira</b> <i>p. 327</i></li><li style="color: red;"><b>Fihirana Hasina</b> <i>p. 236</i></li><li style="color: red;"><b>Fihirana Dera</b> <i>p. 224</i></li><li style="color: red;"><b>Fihirana Vaovao</b> <i>p. 455</i></li></ul><p>Sas :<br />
<strong>Izao no hiseho rehefa any am-parany any :<br />
Horesen&#39;i Kristy ny hery rehetra<br />
Ka hatolony an-dRainy ny fanjakana.&nbsp;</strong><em>(1 Kor. 15, 24)</em></p>

<p><em>(Sal. 95B)</em>&nbsp;<br />
1 - Ikaloy &#39;reo hira vaovao<br />
Ho an&#39;ny Tomponao, ry manan&#39;aina,<br />
Ny fisaorana aoka hanakoako !<br />
&nbsp; &nbsp; Isan&#39;andro vaky dia torio,<br />
&nbsp; &nbsp;&nbsp;&#39;Tony vonjy nentiny lazao,<br />
&nbsp; &nbsp;&nbsp;Mba handre daholo ny eran-tany !<br />
<br />
2 - Fa ny Tompo ihany no ambony,<br />
Mahatahotra Izy noh&#39;ny hafa<br />
Ka variana ery ny firenena !<br />
&nbsp; &nbsp;&nbsp;Tsinontsinona avokoa, rey lahy,<br />
&nbsp; &nbsp;&nbsp;Ny andriamani-kafa tsy miteny<br />
&nbsp; &nbsp;&nbsp;F&#39;Izy irery no masi-mandidy !<br />
<br />
3 - N&#39;habakaba-manga dia nataony<br />
Ka ny lapa masiny tazano<br />
Fa mitemitra &#39;lay fahefany !<br />
&nbsp; &nbsp;&nbsp;Ka omeo ny Tompo, rey vahoaka,<br />
&nbsp; &nbsp;&nbsp;&#39;Tony hasina sy fahefana<br />
&nbsp; &nbsp;&nbsp;Mbamy &#39;reo anaram-panajana !<br />
<br />
4 - Ny fanatitrao &#39;ndeha atolory<br />
Ka ny Tompo masina iankohofy<br />
Fa ny tavany e dia mahajemby !<br />
&nbsp; &nbsp;&nbsp;Ny tontolo aoka hihararetra<br />
&nbsp; &nbsp;&nbsp;Fa hilaza dinika ny Tompo<br />
&nbsp; &nbsp;&nbsp;Ho toriny amy firenena !<br />
<br />
5 - He ny Tompo irery no Mpanjaka<br />
&#39;Tony tany : vitany mijoro,<br />
&#39;Zany rariny entiny mitsara !<br />
&nbsp; &nbsp;&nbsp;Mifalia, ry lanitra sy tany,<br />
&nbsp; &nbsp;&nbsp;Aoka hidobodoboka ny riaka<br />
&nbsp; &nbsp;&nbsp;Ka hifaliavanja &#39;zany saha !<br />
<br />
6 - Mandihiza ianao, ry hazo an&#39;ala,<br />
Anoloan&#39;ny Tompo: indro izy<br />
Mba hitsara &#39;zao tontolo izao.<br />
&nbsp; &nbsp;&nbsp;&#39;Tony tany itony hozakainy,<br />
&nbsp; &nbsp;&nbsp;Ny ambanilanitra hotsarainy,<br />
&nbsp; &nbsp;&nbsp;Hilazany &quot;marina&quot; hatrany.<br />
<br />
7 - Koa redony hatrany, rey vahoka,<br />
&#39;Zany antsa hobin-kafaliana,<br />
Ho an&#39;ny Ray Tompom-pahefana.<br />
&nbsp; &nbsp;&nbsp;Ka ny fihobiana omb&agrave;na haja<br />
&nbsp; &nbsp;&nbsp;Ho an&#39;ilay nandray ny fanjakana,<br />
&nbsp; &nbsp;&nbsp;Nanome Fanahy ho herintsika.</p></body></html>