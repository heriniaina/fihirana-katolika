<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 125</i></li><li style="color: red;"><b>Fihirana Vaovao</b> <i>p. 6</i></li></ul><p><span style="font-size:inherit">1. Lavitra akaiky ny eny aminao, Ray &ocirc; ;</span><br />
<span style="font-size:inherit">Vavahady mid&agrave;na, mankao an-tan&agrave;na</span><br />
<span style="font-size:inherit">No tazako eto.</span><br />
<span style="font-size:inherit">Ny lalana anefa toa ety dia ety ;</span><br />
<span style="font-size:inherit">Kizokizo mifefy alan-tsilo mirenty</span><br />
<span style="font-size:inherit">Tsy maintsy homb&agrave;na.</span></p>

<p><strong>Faly, ravo,<br />
Mikopa-mosara &lsquo;reo olom-boavonjy,<br />
Manainga ny foko &lsquo;zay feno toloko<br />
Hiara-mifaly ao an-tranon&rsquo;ny Ray &ocirc; ;<br />
Miredareda e ny faniriako<br />
Ka te hitroatra aho hiezaka,<br />
Koa tafio hery aho fa te ho eny aminao.</strong></p>

<p>2. Lavitra akaiky ny eny aminao, Ray &ocirc; :<br />
<span style="font-size:inherit">Mibaliaka hazav&agrave;na ny ao an-tan&agrave;na</span><br />
<span style="font-size:inherit">Ka mambabo fo tokoa.</span><br />
<span style="font-size:inherit">Ny manodidina anefa toa kitroka,</span><br />
<span style="font-size:inherit">Haizim-be mitatao no omb&agrave;na mankao</span><br />
<span style="font-size:inherit">Ka kivy sy ketraka.</span></p>

<p>3. Maro ireo efa nikasa toa ahy;<br />
<span style="font-size:inherit">Firifiry izy ireny no mba te ho eny</span><br />
Kanefa mihemotra<br />
<span style="font-size:inherit">Sarotra mantsy ny lala-k</span>omb&agrave;na,<br />
<span style="font-size:inherit">Sady tsy mahavita, mamoy itony hita</span><br />
<span style="font-size:inherit">Ka minia milefitra.</span></p></body></html>