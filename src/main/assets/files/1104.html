<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 282</i></li><li style="color: red;"><b>Fihirana Hasina</b> <i>p. 229</i></li><li style="color: red;"><b>Vavaka sy Hira</b> <i>p. 319</i></li><li style="color: red;"><b>Fihirana Vaovao</b> <i>p. 526</i></li></ul><p><strong>Aza matahotra e, aza matahotra!</strong><br />
<strong>Izaho no iandohana sy iafarana;</strong><br />
<strong>Maty nefa velona indray,</strong><br />
<strong>Velona mandrakizay. </strong><em>(Apok. 1, 17-18)</em></p>

<p><em>(Sal. 88)</em><br />
&nbsp;<br />
1 Fa fialofanay mateza tsy mikoro ianao, ry Tompo,<br />
&nbsp;Rova mafy hary fomba sady ampinganay tokoa,<br />
&nbsp;Efa hatrany am-piandohana tamy taona mifandimby,<br />
&nbsp;Holov&agrave;n&#39;ireo taranaka any am-paravazantany.<br />
&nbsp;<br />
2 Mbola haizina ny tany, &#39;rony vohitra tsy &agrave;ry,<br />
&nbsp;Ny tontolo zavozavo mbola tsy naterakao...<br />
&nbsp;Efa teo ianao, ry Tompo, hany tokana mahefa,<br />
&nbsp;&#39;Lay tsy nanam-piandohana ka ho velona doria.<br />
&nbsp;<br />
3 Nampodianao ho vovoka ny harin-tananao:<br />
&nbsp;&quot;Miverena, hoy ianao, ry taranaka voafetra&quot;.<br />
&nbsp;Toy ny aloka miserana aminao ny arivo taona,<br />
&nbsp;Tsidik&#39;andro kely fohy, pitik&#39;alina mimaona.<br />
&nbsp;<br />
4 Moa tsy nofy indaosinao ka misinda vao maraina,<br />
&nbsp;Toy ny ahitra eny an-tsaha izay mandrobona mitsiry,<br />
&nbsp;Mani-pelana maraina, vaky vony sy mijoro,<br />
&nbsp;Fa milofika malazo, very aina ny hariva.<br />
&nbsp;<br />
5 Zary foana sady levona raha tezitra ianao,<br />
&nbsp;E, torovana sy ankona raha vinitra ianao.<br />
&nbsp;Novelarinao imaso mba ho vaky ny helokay,<br />
&nbsp;Anoloan&#39;ny tavanao izay nafeninay taloha.<br />
&nbsp;<br />
6 Mahar&igrave;tra ny andronay ny hatezeranao tsy laitra;<br />
&nbsp;&#39;Ndray mihelina toa sento ny fitsahatry ny taona:<br />
&nbsp;Fitopolo taona monja no anjara fiainanay;<br />
&nbsp;Valopolo izay matanjaka: io no tanjona ho anay.<br />
&nbsp;<br />
7 Fahoriana sy toloko anefa ny isan&#39;izy ireny,<br />
&nbsp;Fa miriotra poatoizay ka manjavona izahay;<br />
&nbsp;Ary zovy no hahatsinjo fa mirehitra ianao,<br />
&nbsp;Ka hanaja sy hiaiky fa tsy toha ny herinao?<br />
&nbsp;<br />
8 Ampianaro anay, ry Tompo, ny manisa ny andronay;<br />
&nbsp;Atodiho fo fanahy mba hikatsa-pahendrena,<br />
&nbsp;Miverena re, ry Tompo, aza ela fa tongava:<br />
&nbsp;Mangoraha ka tsinjovy mba ho soa ny olonao.<br />
&nbsp;<br />
9 Vao maraina dia hetsaho ny fitiavanao &#39;zahay,<br />
&nbsp;Ka ho revon-kafaliana sy hiantsa isan&#39;andro;<br />
&nbsp;&#39;Reny kapoka fahiny sy ireo ngidim-pahoriana<br />
&nbsp;Mba hiova ka hanjary tonon&#39;androm-pihobiana.<br />
&nbsp;<br />
10 Aoka re ny asanao ho hitanay mpanomponao,<br />
&nbsp;Ka hamiratra am&#39;ireo taranakay ny herinao;<br />
&nbsp;Ary homba anay izao ny fanambinanao, ry Tompo,<br />
&nbsp;Hanamafy sy hampamokatra ny asan-tananay.<br />
&nbsp;<br />
11 Ka ny dera sy ny haja ho anao, ry Rainay,<br />
&nbsp;Fa ny Zanakao tokoa efa monina aminay;<br />
&nbsp;Ny Fanahinao mahery nanangananao anay<br />
&nbsp;Tsy mitsaha-manazava sy mitarika ny dia.</p></body></html>