<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p><em><strong>Hira fandraisan&#39;ny Tanora ny Papa Fransoa<br />
07 septambra 2019 - Soamandrakizay</strong></em></p>

<p>Ravo e i Gasikara fa tonga soa e ry lahy e reroy<br />
Ny filohan&rsquo;ny Eglizy nandrasana<br />
Vovonana mampiray, vatolampin&rsquo;ny finoana iorenanay<br />
Ray Masina Fran&ccedil;ois no mamangy anay<br />
Tafita ny hafatrao aminay tanora ndreto izahay, fa miray fo<br />
Hijoro mba ho mpamafy fiadanana<br />
Sy fanantenan&rsquo;ny anio sy ny ampitso mendrika<br />
Sy hanaja ny tontolo iainana</p>

<p>Deraina isaorana e ilay Mpahary e<br />
Nitantana sy nandavorary e!<br />
Nanohina ny antsonay, tonga ianao<br />
Mitory ny evanjely eto aminay<br />
Raisina an-tanan-droa, miarahaba anao<br />
Tsy voasakan&rsquo;ny sarotra, tonga soa izao</p>

<p>Ataonay ny latsi-tanana, mihodina havia havanana<br />
Mitory fankasitrahana, porofon&rsquo;ny fihavanana<br />
Ny mponin&rsquo;i Gasikara, tsy misy ny mamarara<br />
Samy mandray anjara, faly mandray anao a</p>

<p>Indro ary Gasikara, tranobe iombonana, ho filamatra<br />
Kahizara fahaiza-miaina, ho tantaraina amin&rsquo;ny eran-tany e ia<br />
Ivelomana ny finoana, tsy ho very maina ny maritiry<br />
Ny olomasina sy olontsambatra ka hifanohana ho lavorary e ia.</p>

<p>Arovana ny aina<br />
Arovana ny zava-boahary,<br />
Tsy dorana ny tanety<br />
Atao ny voly hazo<br />
Kajiana tsara ny rano<br />
Kajiana koa ny rivotra<br />
Gasikara, nosin-Janahary</p>

<p>Eka, eka, alalinina ny finoana<br />
Eka, eka, ka izahay tanora<br />
Ho hita, ho hita, ho fiadanana ho an&rsquo;ny hafa<br />
Hazava, hazava, fa taratry ny Fiangonana</p>

<p>Ny antso nataonao mitaona anay mba hahatsapa ny zava-misy<br />
Tsy hanimba ny zava-boahary<br />
Teknolojia, ny fandrosoana, tsy hoentina hifamonoana izy ireny anie<br />
Fa hajaina ny natoraly<br />
I Madagasikara ilay Nosy maintso dia mbola hafa, kanto re<br />
Maro harena voajanahary an<br />
Ny hafa aza mahatsapa, mainka izahay samy hiezaka hanatsara re,<br />
Isaorana ny Tompo nahary an</p>

<p>Ny tontolo iainana io lavorary e<br />
Nohajarian&rsquo;ny Tompo Mpahary e!<br />
Ivelomana sy nataony hivelarana<br />
Hahasambatra antsika am-piandanana &ocirc;<br />
Fa nosimbaina tsy mitsinjo ny hiafarana (2)</p>

<p>Aleo ireo ho hajariana, halamina sy kajiana<br />
Arovana sy hajaina, tsy mbola tara raha miara-miainga<br />
Tanora Katolika, manaja tontolo iainana<br />
Voninahitr&rsquo;Andriamanitra, fanantenan&rsquo;i Madagasikara</p></body></html>