<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 51</i></li><li style="color: red;"><b>Fihirana Hasina</b> <i>p. 452</i></li><li style="color: red;"><b>Vavaka sy Hira</b> <i>p. 273</i></li><li style="color: red;"><b>Fihirana Vaovao</b> <i>p. 134</i></li></ul><p><strong>Fiv: Eran&#39;ny tany, eran&#39;ny lanitra</strong><br />
<strong>Ny indrafony, Aleloia.</strong></p>

<p><em>(Sal. 32)</em></p>

<p>1 - Mihobia an&#39;Andriamanitra<br />
Ianareo olo-marina ;<br />
&#39;Zay mahitsy fo sy madio fanahy<br />
Mendrika anie hidera an&#39;Izy Ray.<br />
<br />
2 - Mihobia an&#39;ny Zanahary<br />
Amin&#39;ny hiran-dokanga ;<br />
Rontsony koa izany feom-baliha<br />
Ankalazao Andriamanitra.<br />
<br />
3 - Ny teninao, ry Tompo Zanahary,<br />
No teny to arahinay ;<br />
Dinihinay ny asanao rehetra<br />
Ka hitanay fa rariny.</p>

<p>4 - Io lanitra io, ny habakabaka iny<br />
Dia novelarin&#39;ny Tompo:<br />
Kintana soa, diavolana mazava<br />
Avy aminao, Andriamanitra.</p>

<p>5 - Ranomasim-be midoboka isan&#39;ora<br />
Nangoninao, Zanaharinay;<br />
Ny hantsam-be anaty fahi-drano,<br />
Fa resinao, Tompo&nbsp;&ocirc;.</p>

<p>6 - Tompo lehibe ny Zanaharinay<br />
Matahora re, ry tany&nbsp;&ocirc;:<br />
Tompo lehibe no nanao ny fofon&#39;aina,<br />
Mangovita koa, ry mponina.</p>

<p>7 - Teny iray anie tononinao, ry Tompo,<br />
Mahavita soa izao tontolo izao:<br />
Ka ny fikasan&#39;ny firenena maro<br />
Dia voasakanao, Andriamanitray.</p>

<p>8 - Fa ny fikasan&#39;ny Tompo Zanahary<br />
Mandrakizay maharitra:<br />
Tsy hiova anie ny hevitry ny fony<br />
Holovan&#39;ireo taranaka.</p>

<p>9 - Sambatra ianareo vahoakn&#39;Andriamanitra,<br />
Sambatra ianaroe voafidiny;a<br />
Ao an-danitra ao ny Tompo anie hitahy<br />
Ary hanasoa ny firenenareo.</p>

<p>10- Ny fijerinao, Tompo be fitia&nbsp;&ocirc;,<br />
Amin&#39;izay matoky anao;<br />
Feno hatsaram-po, efa te-hamonjy<br />
Ny zanakao miantso anao.</p>

<p>11- Tsy ho faty aho na ho voan&#39;ny loza<br />
Fa harovanao, ry Tompo&nbsp;&ocirc;,<br />
Tsy ho mosarena ary tsy ho noana,<br />
Fa velominao, ry Raiko&nbsp;&ocirc;.</p>

<p>12- Ny fanahinay manantena anao,<br />
Fa ianao anie no ampinganay;<br />
Ny fitiavanao hirotsaka isan&#39;andro,<br />
Fa matoky anao&#39;zahay, ry Ray.</p></body></html>