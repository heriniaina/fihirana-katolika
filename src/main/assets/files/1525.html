<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 417</i></li><li style="color: red;"><b>Fihirana Hasina</b> <i>p. 537</i></li><li style="color: red;"><b>Vavaka sy Hira</b> <i>p. 612</i></li><li style="color: red;"><b>Fihirana Dera</b> <i>p. 134</i></li></ul><p>1 Izahay e ravoravo<br />
&nbsp;Miandrandra anao, Maria,<br />
&nbsp;Ampakarina any an-danitra<br />
&nbsp;Anjakan&#39;ny Zanakao<br />
&nbsp;Fa omen&#39;i Zanahary<br />
&nbsp;Voninahitra ianao.<br />
&nbsp;Ary derain&#39;ny Anjely )<br />
&nbsp;Ny fahandriananao.&nbsp; ) (indroa)<br />
&nbsp;<br />
2 Koa valianay haravoana<br />
&nbsp;Ny hadiovam-ponao<br />
&nbsp;Sy satrohina fehiloha<br />
&nbsp;Ny fanetren-tenanao.<br />
&nbsp;Ka ny afo mampirehitra<br />
&nbsp;Ny fitiavan&#39;ny fonao.<br />
&nbsp;Mba mahita valisoa&nbsp; )<br />
&nbsp;Amin&#39;ny naterakao?&nbsp; ) (indroa)<br />
&nbsp;<br />
3 Ny anjely mba manompo<br />
&nbsp;Sady mankalaza anao;<br />
&nbsp;Izy mino sy manaiky<br />
&nbsp;Ny fahambonianao!<br />
&nbsp;Koa &#39;zahay te hiasa<br />
&nbsp;Homba ny nalehanao:<br />
&nbsp;Fa finaritra, &ocirc; Maria e, )<br />
&nbsp;&#39;Zay miraikitra aminao. ) (indroa)<br />
&nbsp;<br />
4 Reny sambatra any an-danitra,<br />
&nbsp;Tianay ho azonao<br />
&nbsp;Ny fisaorana sy ny deran&#39;<br />
&nbsp;Izao taninay izao.<br />
&nbsp;Aoka tsy hisy tsy haniry<br />
&nbsp;Mba ho tia ny fonao.<br />
&nbsp;Reny mamy sy miantra,)<br />
&nbsp;&#39;Zahay te hambenanao. ) (indroa)<br />
&nbsp;<br />
5 Reny tsara fo, mba tsarovy<br />
&nbsp;Izahay natsanganao,<br />
&nbsp;Ka tariho any an-danitra<br />
&nbsp;Mba hifaly aminao,<br />
&nbsp;Ny virjiny sy ny zaza<br />
&nbsp;Te hianatra aminao:<br />
&nbsp;Ny marary sy ny antitra )<br />
&nbsp;Maka toky aminao.&nbsp;&nbsp;&nbsp;&nbsp;&nbsp;&nbsp;&nbsp; ) (indroa)<br />
&nbsp;</p></body></html>