<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 418</i></li><li style="color: red;"><b>Vavaka sy Hira</b> <i>p. 589</i></li><li style="color: red;"><b>Fihirana Hasina</b> <i>p. 490</i></li><li style="color: red;"><b>Fihirana Dera</b> <i>p. 132</i></li></ul><p>1 Ho hitako&nbsp;i Maria Reny tsara!<br />
&nbsp;Mba mamiko &#39;zao antenaiko &#39;zao.<br />
&nbsp;Ny foko faly mihevitra izany,<br />
&nbsp;Ary miventy izao hirako izao.<br />
&nbsp;<br />
<strong>&#39;Zao no antenaiko, ry Maria,</strong><br />
<strong>Ny hihaona any an-danitra aminao.</strong><br />
&nbsp;<br />
2 Zanany aho, satria natsangany,<br />
&nbsp;Ary nomeny hasoavam-be.<br />
&nbsp;Sorisorena ny foko mitady<br />
&nbsp;Ny Reniko mbola tsy hitako.<br />
&nbsp;<br />
3 Ny vavako tsy mba mety ho sasatra<br />
&nbsp;Hiventy hira sy fankalazana,<br />
&nbsp;Ary ny foko tsy mahay mitsahatra<br />
&nbsp;Misentosento miantso anao.<br />
&nbsp;<br />
4 Ny sarinao mahafaly ny foko<br />
&nbsp;Amin&#39;izao fahoriako izao;<br />
&nbsp;Ho sambatra aho hahita anao maso<br />
&nbsp;Mandrakizay any anilanao.<br />
&nbsp;<br />
5 Mba ela loatra izay andro hihaonana<br />
&nbsp;An-danitra any aminao, ry Maria!<br />
&nbsp;Faing&agrave;na, ry andro mahafinaritra,<br />
&nbsp;Mba hahitako &#39;zay Reniko &#39;zay!<br />
<br />
&nbsp;</p></body></html>