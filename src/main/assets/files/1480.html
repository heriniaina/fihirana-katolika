<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 130</i></li><li style="color: red;"><b>Vavaka sy Hira</b> <i>p. 446</i></li><li style="color: red;"><b>Fihirana Hasina</b> <i>p. 496</i></li><li style="color: red;"><b>Ankalazao ny Tompo</b> <i>p. 50</i></li><li style="color: red;"><b>Fihirana Dera</b> <i>p. 178</i></li></ul><p><strong>Hoderaina mandrakizay e ianao e,</strong><br />
<strong>Ry Jesoa mpamonjy,</strong><br />
<strong>Fa ianao e no lahimatoa,</strong><br />
<strong>Dia lahimatoa</strong><br />
<strong>Amin&#39;ny maty rehetra. </strong><em>(K&ocirc;l. 1, 4)</em></p>

<p><em>(K&ocirc;l. 1, 12-20)</em><br />
&nbsp;<br />
1 Andeha isika hisaotra ny Ray &#39;zay nanangana antsika<br />
&nbsp;Ho sambatra toy ny olomasina hahita mazava.<br />
&nbsp;<br />
2 nalany amy fanandevozan&#39;ny maizina isika,<br />
&nbsp;Nafindrany kosa hanjakan&#39;ilay Zanany tiany.<br />
&nbsp;<br />
3 Ny Zanany izay nahamendrika antsika ho voavonjy,<br />
&nbsp;Ny Zanany izay naha-afaka antsika tamin&#39;ny ota.<br />
&nbsp;<br />
4 Dia Zanaka endrik&#39;ilay Andriamanitra tsy hita,<br />
&nbsp;Kanefa dia lahimatoa amy zava-boaary.<br />
&nbsp;<br />
5 Fa taminy manko no hary ny zava-drehetra:<br />
&nbsp;Ny tany sy lanitra omban&#39;izay hita sy ts&#39;hita.<br />
&nbsp;<br />
6 Fa izy no Teny nampisy ny zava-drehetra,<br />
&nbsp;Ho azy matoa noar&igrave;na ny zava-drehetra.<br />
&nbsp;<br />
7 Fa izy tokoa no talohan&#39;ny zava-drehetra,<br />
&nbsp;Ka mbola mitahy aharetan&#39;ny zava-drehetra<br />
&nbsp;<br />
8 Ny loha amy vatana anefa dia mbola izy koa,<br />
&nbsp;&#39;Lay Vatana masina iraisan&#39;ny mpino rehetra.<br />
&nbsp;<br />
9 Nitsangan-ko velona ho santatr&#39;ireo nodimandry.<br />
&nbsp;Fa izy no tena filoha amy zava-drehatra<br />
&nbsp;<br />
10 Satria sitrak&#39;izy Andriamanitra Rainy tokoa<br />
&nbsp;Ho aminy no ipetrahan&#39;ny hasina feno.<br />
&nbsp;<br />
11 Dia sitrany koa ny nampody ny zava-drehetra<br />
&nbsp;Hankaminy, nony tarihin&#39;ny Zanany tiany.<br />
&nbsp;<br />
12 Ka indro ny ra &#39;zay nalatsany teo amin&#39;ny Hazo<br />
&nbsp;Nomeny hampihavana tany sy lanitra vao.</p></body></html>