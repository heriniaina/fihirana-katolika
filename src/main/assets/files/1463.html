<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 481</i></li></ul><p><strong>Izay manatona ahy tsy mba ho faty,</strong><br />
<strong>Izay mino ahy tsy mba hangetaheta intsony</strong>. (Jn. <strong>11</strong>, 26. <strong>6</strong>, 35)</p>

<p><em>(Sa. 35)</em></p>

<p>1 Heloka no baikon&#39;ny olon-dratsy ao am-pony<br />
&nbsp;Tsy misy tahotra an&#39;Andriamanitra eo imasony!<br />
&nbsp;<br />
2 Mandoka tena anakampo izy;<br />
&nbsp;Ataony fady ny mieky hadisoana.<br />
&nbsp;<br />
3 Ny tenin&#39;ny vavany: heloka sy fitaka;<br />
&nbsp;Izay fahalalana na fanaovan-tsoa: nofy azy!<br />
&nbsp;<br />
4 Heloka no saintsaininy<br />
&nbsp;Hatreo am-pandriana!<br />
&nbsp;<br />
5 Ny fanao tsy mety no ifikirany;<br />
&nbsp;Tsy mba dison&#39;ny manao ratsy izy!<br />
&nbsp;<br />
6 Tompo &ocirc;, hatrany an-danitra ny hatsaram-ponao;<br />
&nbsp;Mahatakatra ny rahona ny fahamarinanao!<br />
&nbsp;<br />
7 Toa vohitra mideza ny fitiavanao ny rariny;<br />
&nbsp;Hantsam-be ny fitsar&agrave;nao!<br />
&nbsp;<br />
8 Vonjenao, ry Tompo, na olona na biby!<br />
&nbsp;Sarobidy toy inona ny hatsaram-ponao!<br />
&nbsp;<br />
9 Ny zanak&#39;olombelona, ry Andriamanitra &ocirc;,<br />
&nbsp;Mialoka ambany elatrao.<br />
&nbsp;<br />
10 Mivoky amin&#39;ny menaky ny tranonao<br />
&nbsp;Hetsaky ny hafinaretana mandriaka!<br />
&nbsp;<br />
11 Fa ao aminao ny loharanon&#39;ny fiainana;<br />
&nbsp;Ny hazavanao no hahitanay hazavana.<br />
&nbsp;<br />
12 Mbola anehoy hatsaram-po izay mahalala anao;<br />
&nbsp;Ny fahamarinana, izay mahitsy fo!<br />
&nbsp;<br />
13 Tsy hanosy ahy anie ny tongotry ny mpiavonavona,<br />
&nbsp;Na hanosika ahy ny tanan&#39;ny ratsy fanahy!<br />
&nbsp;<br />
14 Indreo ny mpanao ratsy fa midaboka:<br />
&nbsp;Naronjina ka lavo ankavia!</p></body></html>