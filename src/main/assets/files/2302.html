<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 219</i></li></ul><p class='auteur'><i>(Omer)</i></p><p>E e ! e e ! e e ! e e !<br />Fahazavana sy Lalana Ianao, <br />Nefa re izahay sahy mitsambiki-mikimpy, <br />Tsy tia ny mazava.<br />Fa midi-kizo manamaizina hatrany ny fiainanay <br /> -- Tompo ô ! mamindra fo aminay !</p><p>E e ! e e ! e e ! e e !<br />Fahamarinana sy Famindram-po Ianao, <br />Nefa re izahay sahy manao ireo madinika<br />Ho tohatra fiakarana.<br />Ka mamafy lainga handrodanana tsotra izao ny marina <br /> -- Kristy ô ! mamindra fo aminay !</p><p>E e ! e e ! e e ! e e !<br />Fitiavana sy Fiainana Ianao, <br />Nefa re izahay sahy mankahala namana, <br />Tsy tia ny endrikao<br />Amin'ny hafa fa mifofo ny ain'ireo miandry fitia.<br /> -- Tompo ô ! mamindra fo aminay !</p></body></html>