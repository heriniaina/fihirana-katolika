<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 169</i></li></ul><p class='auteur'><i>(Bema)</i></p><p>Andriamanitra Babanay e ! mankasitraka Anao ‘zahay<br />Nañandefa Jesoa Zanakao ô ! nañiraka ny Fanahy, <br />Nitsangan-dRasoamanarivo ô ! ho voninahitrao.</p><p>Añao nañiraka Jesoa Zanakao ô ! <br />Hamangy ny tanin’ny Malagasy e !<br />Mba hitory Vaovao Mahafaly e !<br />Nampitsangana an-dRasoamanarivo ô !<br />Izy nino sy nandray ny teninao ô !<br />Tsy nanaiky ho resin’ny fahavalo ô !<br />Mba ho vavolombelon’ny finoana<br />Tsy voavily, hiala amin’izay nekena.</p><p>Jesoa, nitory Vaovao Mahafaly e ! <br />Namafy hitsimoka am-pon’ny Malagasy, <br />Ny fitiavana ambonin’ny zaka jiaby e ! <br />Nitsanganan-dRasoamanarivo ô !<br />Notandremany sady nampanjakainy e ! <br />Niainany mba hanambarany ny hafatrao ô !<br />Nitoriana ny fara-fitiavanao ô !<br />Fitaovana nentiny handresy fankahalana.</p><p>Notanterahin’i Jesoa ny famonjena<br />Fanantenan’ireo olom-boafidinao ô ! <br />Ry Victoire Rasoamanarivo, <br />Tsy mba nety ho resin’ny hakiviana, <br />Nanantena sy nandray ny famonjena, <br />Vokatr’ilay voatsinapy nafafinao, <br />Nanangan-tàñana nañeraña ny Nosy e !<br />Ny fanantenan-dRasoamanarivo ô !</p><p>Masina Maria, Renin’i Jesoa Tompo.<br />Tian’i Victoire Rasoamanarivo ô !<br />Nohajainy sady nampanjakainy e ! <br />Tao am-pony sy tao amin’ny tokantrano.<br />Masina Maria, Renin’i Jesoa Tompo.<br />Mba mivavaha ho anay zanakao, <br />Mba hiseho eo imason’ny firenena à !<br />Fa olon-tsambatra Rasoamanarivo ô !</p></body></html>