<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 26</i></li></ul><p>Andriamanitra, Andriamanitro ! henoy re ny antsoko.<br />
Maniry Anao isan&rsquo;andro aho,<br />
Mangetaheta Anao ny Fanahiko,<br />
Matimaty aminao izany nofoko,<br />
Heriko anie Ianao.</p>

<p>Andriamanitra &ocirc;, mova tsy tany maina sy mangerana,<br />
Maniry rano it&yacute; aho,<br />
Satria toy ny nahitako Anao tao amin&rsquo;ny toerana masina,<br />
No nibanjinako ny hery, ny voninahitrao.</p>

<p>Fa Ianao tokoa no ilay Tompo sy Avo indrindra,<br />
Sy Mpahary izao tontolo izao,<br />
Mba araiketo ato am-poko ny fitiavako Anao.</p>

<p>Andriamanitra, Andriamanitro ! henoy re ny antsoko.<br />
Fa tsara noho ny aina anie, ny hatsaram-ponao,<br />
Ny molotro mankalaza ny anaranao,<br />
Heriko anie Ianao.</p>

<p>Ny faniriako ry Tompo : ny hitoetra eo anilanao,<br />
Ka ny fanahiko ho toy ny voky sakafo soa.<br />
Ny molotro hihoby, ny vavako hidera ny Anaranao,<br />
Ka eo am-pandriana avy aho no mahatsiaro Anao,<br />
Ary ny tontolo alina dia any aminao ny eritreritro,<br />
Satria Ianao no Ray Mpahary ahy.</p>

<p>Andriamanitra, Andriamanitro ! henoy re ny antsoko,<br />
Isaorako Ianao ry Tompoko raha mbola velona aho.<br />
Mifaly aho eo ambany elatrao,<br />
Heriko anie Ianao.</p>

<p>Andriamanitra &ocirc;, rehefa tonga ny andro sy ny alina,<br />
It&yacute; aho mibanjina ny lanitra,<br />
Maniry ny famonjena avy aminao, (satria)<br />
Ny fanahiko misarangotra aminao,<br />
Ary ny tananao misakambina ahy,<br />
Mba tsy ho lavon&rsquo;ireo fahavaloko aho.</p>

<p>Andriamanitra, Andriamanitro ! henoy re ny antsoko.<br />
Maro ireo fahavaloko,<br />
Mitady hanimba ny fanahiko,<br />
Arovy aho, fa Ianao no heriko,<br />
Heriko anie Ianao.</p></body></html>