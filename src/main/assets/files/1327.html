<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 381</i></li><li style="color: red;"><b>Fihirana Hasina</b> <i>p. 399</i></li><li style="color: red;"><b>Fihirana Vaovao</b> <i>p. 159</i></li></ul><p>(Sal. 147)</p>

<p><strong>Ankalazao, ry Jerosalema, ny Zanaharinao,</strong><br />
<strong>O ry Si&ocirc;na, ankalazao ny Andriamanitrao:</strong><br />
<strong>Izy miambina sy manamafy ny hidy mandanao,</strong><br />
<strong>Sy mitso-drano ny zanakao eo ankohonanao</strong>.<br />
&nbsp;<br />
1 Izy mivimbina hiadana hatrany ny tanindrazanao,<br />
&nbsp;Ataony vokatra ny lohasaha sy tanimbarinao:<br />
&nbsp;Ary ny teniny efa nalefany ho tonga eto an-tany,<br />
&nbsp;Ary ny teniny haingam-panidina ka efa henonao.<br />
&nbsp;<br />
2 Izy mandraraka ny orampanalany toy ny volonondry,<br />
&nbsp;Izy mandraraka ny andon&#39;ny lanitra eo an-tsahanao:<br />
&nbsp;Izy manipy ny ambakivakin&#39;ny vongan-dranomandry,<br />
&nbsp;Izy mamafy ny eri-dririnina ho an-tanimbolinao.<br />
&nbsp;<br />
3 Izy mandidy ny zava-drehetra miseho amintsika,<br />
&nbsp;Teniny tokana dia efa nahary ny andro sy ny alina:<br />
&nbsp;Ary ny teniny efa nalefany tamin&#39;i Jak&ocirc;ba,<br />
&nbsp;Ary ny didiny amam-pitsipiny efa amin&#39;i Israely.<br />
&nbsp;<br />
4 Tsy mba nanaovany hoatra&nbsp;an&#39;izany ny firenen-drehetra,<br />
&nbsp;Tsy nampianariny ireny fitsipika nomeny antsika.<br />
&nbsp;Dera sy laza ho anao Andriamanitra Zanahary Ray e,<br />
&nbsp;Toy ny taloha sy ankehitriny ary mandrakizay.&nbsp;</p></body></html>