<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 193</i></li><li style="color: red;"><b>Ankalazao ny Tompo</b> <i>p. 97</i></li><li style="color: red;"><b>Vavaka sy Hira</b> <i>p. 278</i></li><li style="color: red;"><b>Fihirana Hasina</b> <i>p. 207</i></li><li style="color: red;"><b>Fihirana Vaovao</b> <i>p. 276</i></li></ul><p>Sambatra izay noana<br />
Sambatra izay mangetaheta<br />
Ny fahamarinan&rsquo;Andriamanitra<br />
Fa homen&rsquo;i Kristy azy izany. <em>(Mt. 5, 6)</em></p>

<p><em>(Sal. 41)</em></p>

<p>1. Mova tsy serfa &lsquo;zay lian-doharano<br />
Ny foko efa liana ny Tompoko;<br />
Mangetaheta ny Tompo ny foko,<br />
Dia ilay Andriamanitra velona!<br />
Mba rahoviana aho re no handroso,<br />
Hiseho anoloan&rsquo;Andriamanitra?<br />
Zary sakafoko ny ranomaso,<br />
Indrisy isan&rsquo;andro isan&rsquo;alina!<br />
&nbsp;<br />
2. &#39;Zao no mba resaka henoko hatrany:<br />
Mba zovy hono re no Andriamanitro?<br />
Ory ny foko mandevy ato anaty,<br />
Raha vao mahatsiaro ny lasana.<br />
Zany aho fahiny raha niakatra an-drova,<br />
Hihaona amin&rsquo;ny Tompo Andriamanitra,<br />
Ndrey ny hafaliako eo anivom-bahoaka,<br />
Handredona hiram-pisaorana!<br />
&nbsp;<br />
3. Aoka ry foko aoka izay ny toloko;<br />
Ny sento avelao ry fanahiko.<br />
Zaho manko mbola hidera azy Tompo:<br />
Fa vonjy Izy sady Andriamanitro.<br />
Ory ny foko mandevy ao anaty<br />
Satria mahatsiaro ny Tompoko:<br />
&#39;Zaho manko aty J&ocirc;rdany sy Herm&ocirc;na,<br />
Am-poto-kavoana tsy fantatra.<br />
&nbsp;<br />
4. Varatra, kotroka, ora-mikija,<br />
Na rano ao an-driana midoboka;<br />
Onja mahery misamboaravoara:<br />
Indray nifandafatra tamiko.<br />
Andro ny Tompo maneho ny indrafony,<br />
Mihira Azy kosa aho ny alina.<br />
&#39;Zao no mba vavaka ataoko amin&rsquo;ny Tompo:<br />
Endrey ry Andriamanitra tokiko.<br />
&nbsp;<br />
5. Fa dia nahoana aho re no hadinoina<br />
Ka lavon&rsquo;ireo fahavaloko?<br />
Toro ny taolana, &#39;zaho koa voalatsa<br />
Mba zovy hono re no Andriamanitro?<br />
Aoka, ry foko, aoka izay ny toloko;<br />
Ny sento avelao, ry fanahiko,<br />
&#39;Zaho manko mbola hidera azy Tompo:<br />
Fa vonjy Izy sady Andriamanitro.<br />
&nbsp;<br />
6. &#39;Nty aho hidera ny Tompo tsy foiko<br />
Hisaotra ny Raiko any an-danitra<br />
Zanany no efa nitondra ahy mba hody<br />
Higoka ny tena hasambarany<br />
Mba rahoviana aho re no handroso<br />
Hiseho anoloan&rsquo;Andriamanitra<br />
Zary sakafoko ny ranomaso<br />
Indrisy isan&rsquo;andro isan&rsquo;alina.</p></body></html>