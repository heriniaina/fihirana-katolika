<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 763</i></li></ul><strong>Tompo ô, ekeko tsotra izao</strong><br><strong>Ity antsonao miangavy mitalaho;</strong><br><strong>Fa ny fotaky ny fahotako</strong><br><strong>No italahoanao mba hialako.</strong><br><strong>Tompo ô, ekeko tsotra izao!</strong><br>&nbsp;<br>Fa tsy fantatro akory<br>Fa hay ny fiainako rehetra<br>Efa ho very;<br>O ry Tompo ô!<br>Tsy nafoinao hihosom-bovo-pahotana,<br>Hihanahana,<br>Izato tenako misalasala;<br>Tsy foinao ho latsaka an-davaka,<br>Ka hitomany,<br>Fa nekenao mba ho tiana,<br>Ka narovanao hatrany hatrany.<br>Feno hafaliana 'ty foko fa manana Anao<br>Be fitia, tsy mahafoy, ka manoro<br>Raha toa tsy mahay.<br>Ka raha tsy noho izay fitiavanao ahy izay, angamba,<br>Dia efa very aho, efa very aho;<br>Efa very aho tahak'izay!<br>&nbsp;<br><strong>Tompo ô, ekeko tsotra izao</strong><br><strong>Ity antsonao miangavy mitalaho;</strong><br><strong>Fa ny fotaky ny fahotako</strong><br><strong>No italahoanao mba hialako.</strong><br><strong>Tompo ô, ekeko tsotra izao!</strong><br><br>&nbsp;<br></body></html>