<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 329</i></li><li style="color: red;"><b>Fihirana Dera</b> <i>p. 104</i></li><li style="color: red;"><b>Fihirana Hasina</b> <i>p. 607</i></li><li style="color: red;"><b>Fihirana Vaovao</b> <i>p. 28</i></li></ul><p><strong>Fiv: Misy zaza teraka ho antsika,</strong><br />
<strong>Zazalahy nomena antsika,</strong><br />
<strong>Ny fanjakana napetraka eo an-tsorony</strong><br />
<strong>Ny anarany dia atao hoe :</strong><br />
<strong>&quot;Mpitondra hafatra lehibe&quot;.&nbsp;</strong><em>(Iz. 9, 5)</em></p>

<p><em>(Sal. 97)</em><br />
<br />
1 - Manao tononkira, mifalifalia,<br />
Derao ny Tompontsika, derao, hobio :<br />
Fa mahagaga loatra ny asany.<br />
<br />
2 - Asehon&#39;izy Tompo ilay famonjena,<br />
Ambarany amintsika ny marina :<br />
Ny firenen-drehetra no avotany.<br />
<br />
3 - Masoandro mibaliaka ny fitiavany,<br />
Manilo sy manambina ny tany :<br />
Derao ny Tomponao, ry vahoaka.<br />
&nbsp;<br />
4 - Tendreo ny lokanga, rontsony ny valiha,<br />
Ka tsofy ny antsiva, ry vahoaka:<br />
Hobio ilay Mpanjaka sy Tompo.<br />
&nbsp;<br />
5 - Midobodoboha, ry ranomasimbe,<br />
Mient&agrave;na, mitehafa, ry ony:<br />
Ny vohitra aoka hifalihavanja.<br />
&nbsp;<br />
6 - Hitsena ny mpamonjy an&#39;izao tontolo izao,<br />
Fa indro izy tamy manatona:<br />
Hitsara sy hanavotra antsika.<br />
&nbsp;<br />
7 - Hitondra ny vahoakan&#39;ny tany rehetra,<br />
Hiezaka hampanjaka ny rariny:<br />
Ho velona, hiadana isika.</p></body></html>