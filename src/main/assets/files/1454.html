<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 475</i></li><li style="color: red;"><b>Vavaka sy Hira</b> <i>p. 785</i></li><li style="color: red;"><b>Fihirana Vaovao</b> <i>p. 534</i></li></ul><p><em>(Mk. 10, 17-31)</em></p>

<p>1 Hanaraka anao aho, ry Tompo,<br />
&nbsp;Ka inona no tianao hataoko?<br />
&nbsp;Tandremo ny didy rehetra,<br />
&nbsp;Manaova ny marina hatrany.<br />
&nbsp;Raha tianao ny ho sambatra marina,<br />
&nbsp;Amidio &#39;reo fanananao;<br />
&nbsp;Dia avia, avia manaraka ahy.<br />
&nbsp;<br />
<strong>Niantso ahy ianao, nifidy ahy ianao,</strong><br />
<strong>Ho mpianatrao, ry Kristy Tompo.</strong><br />
<strong>Hahay hanambara ireo hafatrao,</strong><br />
<strong>Ho vavolombelona mendrika.</strong><br />
<strong>Hanaraka anao aho, ry Tompo,</strong><br />
<strong>Hanan-drakitra an-danitra any</strong>.<br />
<br />
2 Raha te ho mpianatro ianao,<br />
&nbsp;Zakao ny hazofijaliana:<br />
&nbsp;Hipetraka anilako ianao,<br />
&nbsp;Hifaly satria nasandratra<br />
&nbsp;&#39;Zay handao ny ray aman-dreniny<br />
&nbsp;Noho ny anarako masina indrindra,<br />
&nbsp;Dia handova, dia handova ny fiainan-ko avy.</p></body></html>