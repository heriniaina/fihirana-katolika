<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 508</i></li><li style="color: red;"><b>Vavaka sy Hira</b> <i>p. 788</i></li><li style="color: red;"><b>Fihirana Vaovao</b> <i>p. 205</i></li></ul><p><strong><em>Ianao no Piera solontenan&rsquo;Izy Tompo</em></strong><br />
<strong><em>Mampiray ny Fiangonana maneran-tany e</em></strong><br />
<strong><em>Ho ela velona, ianao Filohanay</em></strong><br />
<strong><em>Hiadam-pinaritra ny firenena</em></strong></p>

<p><span style="font-size:inherit">1-&nbsp;&nbsp;&nbsp;&nbsp;&nbsp; Ny fanalahidin&rsquo;ny Fanjakan&rsquo;ny lanitra</span><br />
<span style="font-size:inherit">Milaza fa nofidin&rsquo;ny Tompo ianao</span><br />
<span style="font-size:inherit">Hitondra ny vahoakan&rsquo;Andriamanitra</span><br />
<span style="font-size:inherit">Hanompo fa tsy hotompoina</span></p>

<p><span style="font-size:inherit">2-&nbsp;&nbsp;&nbsp;&nbsp;&nbsp; Ny zanak&rsquo;ondrin&rsquo;ilay Mpiandry tokana</span><br />
<span style="font-size:inherit">Matoky anao mba hofahananao</span><br />
<span style="font-size:inherit">Tadidinay ny hafatr&rsquo;Izy Tompo</span><br />
<span style="font-size:inherit">Izany no anarahanay anao</span></p>

<p><span style="font-size:inherit">3-&nbsp;&nbsp;&nbsp;&nbsp;&nbsp; Ny finoanao nivavahan&rsquo;Izy Tompo</span><br />
<span style="font-size:inherit">Tsy hiova na hivadibadika</span><br />
<span style="font-size:inherit">Adidinao ny mijoro hankahery</span><br />
<span style="font-size:inherit">Ny rahalahy sy anabavinao</span></p>

<p><span style="font-size:inherit">4-&nbsp;&nbsp;&nbsp;&nbsp;&nbsp; Ho resinay ireny herin&rsquo;ny maizina</span><br />
<span style="font-size:inherit">Izany no voalazan&rsquo;i Kristy</span><br />
<span style="font-size:inherit">Tsy rendriky ny onja sy tafiotra</span><br />
<span style="font-size:inherit">Ny sambonao ry mpanarato &ocirc;</span></p>

<p><span style="font-size:inherit">5-&nbsp;&nbsp;&nbsp;&nbsp;&nbsp; Kristy &ocirc;, ry Tompon&rsquo;ny Fiangonana</span><br />
<span style="font-size:inherit">Misaotra fa eto aminay Ianao</span><br />
<span style="font-size:inherit">I Piera sy ny Ap&ocirc;st&ocirc;linao ve?</span><br />
<span style="font-size:inherit">Ny dimbiny no anankinanao anay</span></p></body></html>