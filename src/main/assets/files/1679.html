<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 446</i></li><li style="color: red;"><b>Fihirana Hasina</b> <i>p. 662</i></li><li style="color: red;"><b>Ankalazao ny Tompo</b> <i>p. 168</i></li><li style="color: red;"><b>Fihirana Vaovao</b> <i>p. 475</i></li><li style="color: red;"><b>Fihirana Dera</b> <i>p. 207</i></li></ul><p><strong>Ny voninahitrao, ry Tompo Andriamanitra Ray,</strong><br />
<strong>Dia i Jesoa Kristy Mpamonjy sy Tomponay!</strong><br />
&nbsp;<br />
1 Fa nanana ny toetran&#39;Andriamanitra i Jesoa;<br />
&nbsp;Kanefa tsy noheveriny hifikirana mihitsy<br />
&nbsp;&#39;Lay toetra nitovizany amin-dRainy hatramizay.<br />
&nbsp;<br />
2 Ka indro ny toetran&#39;Andriamanitra nialany,<br />
&nbsp;Dia naka ny toetra maha-mpanompo kosa izy,<br />
&nbsp;Ka tonga olombelona nitovy tamintsika.<br />
&nbsp;<br />
3 Ny tenany naetriny, nanaiky fatratra izy,<br />
&nbsp;Nanaiky dia nanaiky, eny ambara-pahafaty,<br />
&nbsp;Ka maty ho antsika tamin&#39;ny hazofijaliana!<br />
&nbsp;<br />
4 Ny Rainy kosa anefa indro fa nanandratra azy<br />
&nbsp;Nanolotra azy anarana mitory fahefana:<br />
&nbsp;Anarana mihoatra &#39;zay anarana rehetra!<br />
&nbsp;<br />
5 Fa tiany mba hilefitra amin&#39;io anarana io<br />
&nbsp;Hilefitra amin&#39;i Jesoa ny lohalika rehetra:<br />
&nbsp;Dia ny any an-danitra any, ny eto an-tany sy any ambany.<br />
&nbsp;<br />
6 Fa tiany mba hiaiky sy hanambara koa isika<br />
&nbsp;F&#39;i Jesoa no natsangan&#39;Andriamanitra ho Tompo,<br />
&nbsp;Hijoro ho voninahitr&#39;izy Ray mandrakizay!<br />
<br />
&nbsp;</p></body></html>