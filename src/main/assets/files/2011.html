<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 124</i></li><li style="color: red;"><b>Karine Dera</b> <i>p. 478</i></li></ul><p>1 - Indro hirahiko ianao hitondra ny hafatro<br />
&nbsp; &nbsp; &nbsp;Ho an&#39;ny vahoaka eran&#39;ny vazan-tany<br />
&nbsp; &nbsp; &nbsp;Ambarao azy ireo ny fitiavako<br />
&nbsp; &nbsp; &nbsp;Ataovy mpianatro ny olon-drehetra.</p>

<p><strong>Homba anao hatrany ilay Fanahy&nbsp;Mpankahery<br />
Hanitatra ny Fanjakan&#39;Izy Tompo<br />
Fa Izy no niantso sy nifidy anao<br />
Ho tonga fanasin&#39;ny tany tontolo</strong></p>

<p>2 - Ianao no voafidy tao anatin&#39;ny maro<br />
&nbsp; &nbsp; &nbsp;Hitondra ny Teniko eran-tany tontolo<br />
&nbsp; &nbsp; &nbsp;Nasandratry ny Fiangonana ianao<br />
&nbsp; &nbsp; &nbsp;Ho tonga mpanompo mahatoky azy ireo</p>

<p>3- Nantsoiko ho mpisoron&#39;ny Avo indrindra ianao<br />
&nbsp; &nbsp; &nbsp;Nanaiky am-pitiavana ny Teniko<br />
&nbsp; &nbsp; &nbsp;Handray ny madinika, hanampy ny ory<br />
&nbsp; &nbsp; &nbsp;Tsy tonga hotompoina fa tonga hanompo.</p></body></html>