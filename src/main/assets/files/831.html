<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p>Halalino ny finoana, hamafiso ny fanantenana<br />
<span style="font-size:inherit">Fa katsaho indrindra ary irio mafy</span><br />
<span style="font-size:inherit">Ny soa ambony avy amin&rsquo;Izy Ray</span><br />
<span style="font-size:inherit">Dia ilay loharano soa</span><br />
<span style="font-size:inherit">Mikoriana avy amin&rsquo;ny fon&rsquo;i Jesoa</span><br />
<span style="font-size:inherit">Fitiavana ranovelona, hosotroin&rsquo;izay mangetaheta</span><br />
<span style="font-size:inherit">Hanetsaka mandrakizay</span><br />
<span style="font-size:inherit">Ety hatrany am-parany any</span></p>

<p>1. Na omena fahaizana hiteny aza aho<br />
<span style="font-size:inherit">Ka hikoizan&rsquo;ny anjely hohenoin&rsquo;ny olombelona</span><br />
<span style="font-size:inherit">Nefa raha tsy manam-pitiavana aho</span><br />
<span style="font-size:inherit">Dia ho feo mikarantsana misavoana ihany</span><br />
<span style="font-size:inherit">Toa varahina pehina kipantsona maneno</span></p>

<p>2. Na omena haminany zava-miafina aza aho<br />
<span style="font-size:inherit">Na ho heniky ny fahalalana rehetra</span><br />
<span style="font-size:inherit">Na dia afa-mibaiko tendrombohitra aza aho</span><br />
<span style="font-size:inherit">Ka handidy azy hivarina any an-dranomasina any</span><br />
<span style="font-size:inherit">Tsinontsinona aho raha tsy manam-pitiavana</span></p>

<p>3. Na omeko ny ory aza ny fananako rehetra<br />
<span style="font-size:inherit">Ka ho foiko ho dorana avokoa hatramin&rsquo;ny tenako</span><br />
<span style="font-size:inherit">Tsisy mahasoa ahy ny fanaovana izany</span><br />
<span style="font-size:inherit">Rendrarendra very maina ireny rehetra ireny</span><br />
<span style="font-size:inherit">Raha toa ka tsy manam-pitiavana aho</span></p>

<p>4. Ny fitiavana dia mahari-po<br />
<span style="font-size:inherit">Malemy fanahy tsy mba mialona</span><br />
<span style="font-size:inherit">Ny fitiavana tsy mba manaonao foana</span><br />
<span style="font-size:inherit">Mandala ny fanahy maha-olona</span></p>

<p>5. Tsy mifaly amin&rsquo;ny tsy marina<br />
<span style="font-size:inherit">Ataon&rsquo;ny olona ny fitiavana</span><br />
<span style="font-size:inherit">Sambatra izy mahita ny hafa koa</span><br />
<span style="font-size:inherit">Mikatsaka ny rariny sy ny hitsiny</span></p>

<p><em>Ny fitiavana tsy mora tezitra</em><br />
<em>Tsy manao an-dolompo fa mampihavana sy mamindra fo<br />
Mino sy matoky ny zavatra rehetra</em><br />
<em>Manala tsiny ireny sy mandefitra, manantena izy</em></p></body></html>