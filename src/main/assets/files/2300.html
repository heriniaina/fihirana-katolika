<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 218</i></li></ul><p class='auteur'><i>(Nirina Ramalala)</i></p><p>Nodiako tsy heno Tompo, ny bitsikao tato anatiko;<br />Miantso ahy isan’andro Ianao, kanefa afeniko ny tavako, <br />Mba tsy hibanjina Anao, mba tsy hibanjina Anao, <br />Fa variana loatra aho, amin’izao tontolo izao.</p><p>Tao anivom-pahoriana aho, no lasa nisento tsy nahy, <br />Tonga Ianao mba hampionona ahy, fa nafeniko ny tavako.<br />Mba tsy hibanjina Anao, mba tsy hibanjina Anao, <br />Ka miady irery aho, amin’izao tontolo izao.</p><p>Mifona aminao aho, mivalo aminao Tompo ô!<br />Mba ahirato ny masoko, hibanjina ny endrikao.<br />Hitondra ity kalisin-dranomaso, <br />Ho sorona atolotra Anao, <br />Ka ny fientan’ny foko, hidera ny fitiavanao e!<br />Sy hiantsa ny voninahitrao, ny voninahitrao ho hira, <br />Ho hira amin’ny fiainako mangina Ianao.Tompo ô.</p></body></html>