<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 655</i></li><li style="color: red;"><b>Fihirana Hasina</b> <i>p. 664</i></li><li style="color: red;"><b>Vavaka sy Hira</b> <i>p. 536</i></li><li style="color: red;"><b>Fihirana Vaovao</b> <i>p. 37</i></li></ul><p>1 &Ocirc;, ry Andriamanitra Tompon&#39;ny tontolo,<br />
&nbsp;Mino &#39;zahay fa anao ny fiadanana:<br />
&nbsp;&#39;Ndreto &#39;zahay, henoy fa mitalaho aminao.<br />
&nbsp;<br />
<strong>Mba omeo anay ilay fiadanana e</strong>, (indroa)<br />
<strong>Zara lovanay tamin&#39;i Jesoa Zanakao,</strong><br />
<strong>Fa mangetaheta azy mafy izahay:</strong><br />
<strong>Mba omeo anay, ry Tompo, &#39;lay fiadananao.</strong><br />
&nbsp;<br />
2 O ry Fanahy Masina iraky ny Ray,<br />
&nbsp;Ny fitiavanao areheto eran-tany<br />
&nbsp;Hanetsika anay hifamela sy hifankatia.<br />
&nbsp;<br />
3 Isaoranay sy ankatoavanay anao<br />
&nbsp;&#39;Reo zava-maro nokarohin-tsainay:<br />
&nbsp;Ampio&nbsp;&#39;zahay mba hahay mampiasa azy.<br />
&nbsp;<br />
4 Lavitra anao, Tompo, nofy &#39;zay fiadanana,<br />
&nbsp;&#39;Zao fonay izao halalaho sy tsilovy,<br />
&nbsp;Mba hahitanay fa ianao no loharanony.<br />
&nbsp;</p></body></html>