<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 621</i></li><li style="color: red;"><b>Ankalazao ny Tompo</b> <i>p. 351</i></li></ul><p>1 Nahoana no toa mihotakotaka ireo firenena?<br />
&nbsp;Ireto vahoaka toa valaka foana mitroatra?<br />
&nbsp;Indreo fa miatrana ireto mpanjakan&#39;ny tany,<br />
&nbsp;Ny olom-baventy rehetra indreo fa mioko<br />
&nbsp;Tsy hiaiky ny Tompo Nahary sy ny olom-boahosony.<br />
&nbsp;&quot;Andeha hotapahina, hoy ireo, tony rohy<br />
&nbsp;Andeha hialana tanteraka ny fitondrany&quot;.<br />
&nbsp;<br />
&nbsp;&nbsp;&nbsp;&nbsp;&nbsp;&nbsp; E, nikaon-doha marina tokoa<br />
&nbsp;&nbsp;&nbsp;&nbsp;&nbsp;&nbsp; Ny filohan&#39;ireo firenena tsy mpino.<br />
&nbsp;&nbsp;&nbsp;&nbsp;&nbsp;&nbsp; Dia namorona tetika ratsy hanoherana<br />
&nbsp;&nbsp;&nbsp;&nbsp;&nbsp;&nbsp; Ilay Mpanomponao masina voahosotrao.<br />
&nbsp;&nbsp;&nbsp;&nbsp;&nbsp;&nbsp; Jesoa! Jesoa Kristy!<br />
&nbsp;<br />
2 Mihomehy &#39;lay mitoetra any an-danitra any<br />
&nbsp;Fanesoana no ataony amin&#39;ireo mpikomy<br />
&nbsp;Dia miteny amim-pahavinirana izy,<br />
&nbsp;&#39;Reo mpanohitra indreo fa mangorohoro;<br />
&nbsp;&quot;Mandrenesa f&#39;izaho no nanendry, hoy izy,<br />
&nbsp;Eny, izaho no nanendry azy ho Mpanjaka<br />
&nbsp;Teo Si&ocirc;na &#39;lay vohitro masina io&quot;.<br />
&nbsp;<br />
&nbsp;&nbsp;&nbsp;&nbsp;&nbsp;&nbsp; Novonoina i Jesoa sy nahantona,<br />
&nbsp;&nbsp;&nbsp;&nbsp;&nbsp;&nbsp; Fa natsangan&#39;ny Ray nony feno hateloana,<br />
&nbsp;&nbsp;&nbsp;&nbsp;&nbsp;&nbsp; Dia naseho mba ho fantatry ny olona izany<br />
&nbsp;&nbsp;&nbsp;&nbsp;&nbsp;&nbsp; Tamin&#39;ny vavolombelona niaraka taminy.<br />
&nbsp;&nbsp;&nbsp;&nbsp;&nbsp;&nbsp; Jesoa! Jesoa Kristy!<br />
&nbsp;<br />
3&nbsp;Koa ny didin&#39;ny Tompo no hambarako eto:<br />
&nbsp;&quot;Eny, Zanako ianao, hoy izy tamiko,<br />
&nbsp;Fa Izaho no niteraka anao androany&quot;.<br />
&nbsp;Angataho fa hatolotro ho lovanao<br />
&nbsp;Ny firenena rehetra sy ny vazan-tany.<br />
&nbsp;Anehoy fahefana, poteho ireny<br />
&nbsp;Dia ho montsana toy ny vilany tany.<br />
&nbsp;<br />
&nbsp;&nbsp;&nbsp;&nbsp;&nbsp;&nbsp; Indro to ilay fampanantenana<br />
&nbsp;&nbsp;&nbsp;&nbsp;&nbsp;&nbsp; Fa natsangan-ko velona i Jesoa Tompo,<br />
&nbsp;&nbsp;&nbsp;&nbsp;&nbsp;&nbsp;&nbsp;&quot;Eny, Zanako ianao, hoy ny tenin&#39;ny Ray:<br />
&nbsp;&nbsp;&nbsp;&nbsp;&nbsp;&nbsp; Fa izaho no niteraka anao androany&quot;.<br />
&nbsp;&nbsp;&nbsp;&nbsp;&nbsp;&nbsp; Jesoa! Jesoa Kristy!<br />
&nbsp;<br />
4 Ko aoka ho fantatrareo, ry mpanjaka rehetra:<br />
&nbsp;Anaro ny tenanareo, ry mpitsaran&#39;ny tany.<br />
&nbsp;Tompoy sy ekeo fahefana ny Tompo Andriamanitra;<br />
&nbsp;Avia miankohofa anatrehany, ombao fanajana,<br />
&nbsp;Fa sao dia ho very ianareo raha tezitra izy.<br />
&nbsp;Malaky mirehitra manko ny havinirany.<br />
&nbsp;Fa sambatra kosa ny olo-mifefy amin&#39;ny Tompo.<br />
&nbsp;<br />
&nbsp;&nbsp;&nbsp;&nbsp;&nbsp;&nbsp; Fa voatendrin&#39;ny Ray i Jesoa<br />
&nbsp;&nbsp;&nbsp;&nbsp;&nbsp;&nbsp; Ho mpitsara ny velona mbamin&#39;ny maty.<br />
&nbsp;&nbsp;&nbsp;&nbsp;&nbsp;&nbsp; Ny anarany koa no ahazoam-panavotana<br />
&nbsp;&nbsp;&nbsp;&nbsp;&nbsp;&nbsp; Ny mpaminany rehetra mitory an&#39;izany.<br />
&nbsp;&nbsp;&nbsp;&nbsp;&nbsp;&nbsp; Jesoa! Jesoa Kristy!</p></body></html>