<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 342</i></li><li style="color: red;"><b>Ankalazao ny Tompo</b> <i>p. 418</i></li></ul><p><strong>Fitiavana Andriamanitra!</strong> (inefatra)<br />
&nbsp;<br />
1 Izay tsy tia dia tsy mahay&nbsp;&nbsp;&nbsp;&nbsp;&nbsp;&nbsp;&nbsp; (Fitiavana)<br />
&nbsp;Na mahalala an&#39;Andriamanitra<br />
&nbsp;Fa satria Andriamanitra: Fitiavana.<br />
&nbsp;<br />
2 Toy izao no nisehoan&#39;&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Fitiavana)<br />
&nbsp;Ny fitiavan&#39;Andriamanitra<br />
&nbsp;Andriamanitra naniraka ny Zanany;<br />
&nbsp;<br />
3 Andriamanitra naniraka ny Zanany, ilay tokany,<br />
&nbsp;Honina eto amin&#39;izao tontolo izao,<br />
&nbsp;<br />
4 Mba ho amin&#39;ny alalany no ivelomantsika.<br />
&nbsp;Izao izany fitiavana izany:<br />
&nbsp;<br />
5 Tsy isika anie akory no nitia an&#39;Andriamanitra,<br />
&nbsp;Fa dia izy no nitia antsika kosa<br />
&nbsp;<br />
6 Sy naniraka ny Zanany ho sorona fifonana,<br />
&nbsp;Fanonerana ireo fahotantsika.<br />
&nbsp;<br />
7 O ry havako malala, raha tahaka izany moa<br />
&nbsp;No nitiavan&#39;Andriamanitra antsika,<br />
&nbsp;<br />
8 Dia tsy maintsy mba mifankatia isika samy isika;<br />
&nbsp;Efa tia antsika manko Andriamanitra.<br />
&nbsp;<br />
9 Fa tsy nisy olombelona na oviana na oviana<br />
&nbsp;Ka hoe nahita maso an&#39;Andriamanitra.<br />
&nbsp;<br />
10 Raha mifankatia isika no honenan&#39;Andriamanitra:<br />
&nbsp;Lavorary ao amintsika ny fitiavany.<br />
&nbsp;<br />
11 Koa ny afahantarantsika fa ao aminy &agrave;ry isika,<br />
&nbsp;Ary izy monina ao amintsika;<br />
&nbsp;<br />
12 Dia izao: ny nanomezany antsika ny Fanahiny,<br />
&nbsp;Izahay vavolombelona nahita.<br />
&nbsp;<br />
13 Nanambara fa ny Ray dia naniraka ny Zanany<br />
&nbsp;Ho Mpamonjy an&#39;izao tontolo izao.<br />
&nbsp;<br />
14 Izay miaiky fa&nbsp;i Jesoa no ilay Zanak&#39;Andriamanitra,<br />
&nbsp;Dia monina ao aminy Andriamanitra.<br />
&nbsp;<br />
15 Ary izy koa monina ao amin&#39;Andriamanitra,<br />
&nbsp;Eny, monina ao amin&#39;Andriamanitra.<br />
&nbsp;<br />
16 Izahay dia nahafantatra ary nino ny fitiavana<br />
&nbsp;Izay ao amin&#39;Andriamanitra ho antsika.<br />
&nbsp;<br />
17 Koa ny olona izay monina ao amin&#39;ny fitiavana,<br />
&nbsp;Dia monina ao amin&#39;Andriamanitra.<br />
&nbsp;<br />
18 Ary izy Andriamanitra dia monina ao aminy.<br />
&nbsp;Andriamanitra, eny e, dia fitiavana!<br />
&nbsp;</p></body></html>