<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 54</i></li><li style="color: red;"><b>Fihirana Hasina</b> <i>p. 511</i></li><li style="color: red;"><b>Vavaka sy Hira</b> <i>p. 294</i></li><li style="color: red;"><b>Fihirana Dera</b> <i>p. 64</i></li></ul><p><em>(Sal. 64)</em></p>

<p><strong>Ianao, ry Iaveh, mendrika hoderaina,</strong><br />
<strong>Mendrika hivavahan ao Jerosalema.</strong><br />
&nbsp;<br />
1 Ny nofo rehetra, ry mpihaino vavaka &ocirc;,<br />
&nbsp;Vesaran&#39;ota ka tonga aminao:<br />
&nbsp;Tsy zakanay ny hadisoanay,<br />
&nbsp;Fa ianao manafaka anay.<br />
&nbsp;<br />
2 Mba sambatra loatra izay voafidinao,<br />
&nbsp;Ka entinao ho any aminao:<br />
&nbsp;Horaisinay ny fanomezanao,<br />
&nbsp;Ny zava-tsoan&#39;ny tempolinao.<br />
&nbsp;<br />
3 Fa mahagaga ny valinteninao,<br />
&nbsp;Fahamarinana &ocirc;, mpamonjy anay:<br />
&nbsp;Ny tendrombohitra dia harin-tananao,<br />
&nbsp;Fa ianao mahery tokoa.<br />
&nbsp;<br />
4 Mirohondrohona ny ranomasim-be,<br />
&nbsp;Mirohondrohona ny onjany koa:<br />
&nbsp;Mangina ireny sy izao tontolo izao,<br />
&nbsp;Teneninao Andriamanitray.<br />
&nbsp;<br />
5 Ny asanao no manambara anao,<br />
&nbsp;Ka ny vahoaka matahotra anao:<br />
&nbsp;Miravoravo ny andro vao maraina,<br />
&nbsp;Ny takariva toa feno hafaliana.<br />
&nbsp;<br />
6 Fa ianao mamangy an-tany at&yacute;,<br />
&nbsp;Mandatsaka orana, mamafy soa be,<br />
&nbsp;Ka feno rano ny onin-dohasaha<br />
&nbsp;Omaninao ny tanimbarinay.<br />
&nbsp;<br />
7 Ny soritr&#39;asa mahazo rano soa,<br />
&nbsp;Ny baingan-tany malemy avokoa:<br />
&nbsp;Ny tanimbary nomeny oram-be,<br />
&nbsp;Ny tsirim-bary nambininy koa.<br />
&nbsp;<br />
8 Ny fanambinana nomen&#39;ny Tomponay,<br />
&nbsp;Hanalokaloka ity taona ity:<br />
&nbsp;Mamirapiratra, fa feno fitiavana,<br />
&nbsp;Ny lalanao, ry Tomponahary.<br />
&nbsp;<br />
9 Voarakotr&#39;omby ireo tanetinay,<br />
&nbsp;Lonjehi-bary ny lohasahanay:<br />
&nbsp;Toa tazanay midera anao, ry Ray,<br />
&nbsp;Toa henonay miventy hira hoe:</p></body></html>