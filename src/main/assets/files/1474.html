<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 252</i></li><li style="color: red;"><b>Fihirana Hasina</b> <i>p. 490</i></li><li style="color: red;"><b>Ankalazao ny Tompo</b> <i>p. 28</i></li></ul><p><strong>Ho sahala amin&#39;Andriamanitra isika</strong> (indroa)<br />
<strong>Fa hahita azy an-karihary...</strong> (indroa) <em>(1Jn. 3, 2)</em></p>

<p><em>(Sal. 10)</em><br />
&nbsp;<br />
1 Ny Tompo no ifefeko: ka ahoana ny aiko<br />
&nbsp;No jokoinareo sy atao fanenji-pody?<br />
&nbsp;<br />
2 Indro ny ratsy fanahy<br />
&nbsp;Fa mandray tsip&igrave;ka;<br />
&nbsp;<br />
3 Asiany zana-tsip&igrave;ka ny tadiny<br />
&nbsp;Hitifirana an-takona ny mahitsy fo!<br />
&nbsp;<br />
4 Tsy misy lal&agrave;na intsony!<br />
&nbsp;Ka inona no hanj&ograve; ny olo-marina?<br />
&nbsp;<br />
5 Ny Tompo ao an-tempoly masina;<br />
&nbsp;Ny Tompo amin&#39;ny fiketrahany any an-danitra:<br />
&nbsp;<br />
6 Ny masony mitazana:<br />
&nbsp;Ny fijeriny mandinika ny zanak&#39;olombelona.<br />
&nbsp;<br />
7 Ny Tompo mandinika ny ratsy fanahy sy ny olo-marina;<br />
&nbsp;H&agrave;lany mainty ny mpanao an-keriny!<br />
&nbsp;<br />
8 Vain&#39;afo, solifara sy rivo-mahery<br />
&nbsp;No alatsany ho anjaran&#39;ny ratsy fanahy!<br />
&nbsp;<br />
9 Eny, marina ny Tompo; ny fahamarinana no tiany:<br />
&nbsp;Ka izay mahitsy fo dia hibanjina ny tavany.</p></body></html>