<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 731</i></li><li style="color: red;"><b>Vavaka sy Hira</b> <i>p. 689</i></li><li style="color: red;"><b>Fihirana Vaovao</b> <i>p. 106</i></li><li style="color: red;"><b>Fihirana Dera</b> <i>p. 300</i></li></ul><p>Fiv :<br />
<strong>Tompo &ocirc;, reharehanay<br />
Ny hazofijaliana nahafatesanao ;<br />
Tompo&nbsp;&ocirc;, reharehanay<br />
Fa nahatonga anay ho zanak&#39;Andriamanitra.</strong><br />
<br />
1 - Voalaza fa tao am-paradisa dia nisy izany hazon&#39;aina,<br />
Inoanay fa ny Lakroa no nahazoana ny tena aina.<br />
<br />
2 - Voalaza fa i Adama sy Eva no nahavery ny hasambarana,<br />
Inoanay fa ny Lakroa indray no namohana indray ny lanitra.<br />
<br />
3 - Voalaza fa ny fialonana no namonoana an&#39;ilay Abela,<br />
Inoanay fa ny Lakroa no hampanjaka ny fihavanana.<br />
<br />
4 - Voalaza fa tany Babela no nihahaka ny firenena,<br />
Inoanay fa ny Lakroa no hampiray ny olombelona.<br />
<br />
5 - Voalaza fa very hadiovana i Sodoma sy Gomora,<br />
Inoanay fa ny Lakroa no hanamasina ny fitiavana.<br />
<br />
6 - Voalaza fa ran-janak&#39;ondry no niaro varavarana,<br />
Inoanay fa ny Lakroa no nirotsahan&#39;ny ra mpanavotra.<br />
<br />
7 - Voalaza fa sarin-janak&#39;omby no nivavahana ho andriamanitra<br />
Inoanay fa ny Lakroa no hitivana an&#39;Izy Ray.<br />
<br />
8 - Voalaza fa sarim-bibilava dia nahasitrana tany an&#39;efitra,<br />
Inoanay fa ny Lakroa no hahazoana ny famonjena.<br />
<br />
9 - Voalaza fa biby nompiana no natolotra ho solon-keloka,<br />
Inoanay fa ny Lakroa no hanalana ny otanay.<br />
<br />
10 - Voalaza fa eran&#39;ny tany hisy sorona isan&#39;andro<br />
Inoanay fa ny Lakroa no nahazoana ny tena sorona.<br />
<br />
11 - Voalaza fa tao an-tempoly dia nipoitra ny loharano<br />
Inoanay fa ny Lakroa no niantso anao, ry Fanahy Masina.</p></body></html>