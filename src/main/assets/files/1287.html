<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 365</i></li><li style="color: red;"><b>Ankalazao ny Tompo</b> <i>p. 512</i></li></ul><p>1 Tompo &ocirc;, taiza ianao anie no noana,<br />
&nbsp;Ary oviana koa no hoe nangetaheta?<br />
&nbsp;<em>Ny mahantra, ny madinika rehetra,<br />
&nbsp;Ireo no sitraky ny Ray mba hisehoako!<br />
&nbsp;</em>Sambatra e izay manome sakafo&nbsp;Azy Tompo,<br />
&nbsp;Fa horaisiny eo anilany!<br />
&nbsp;<br />
2 Tompo &ocirc;, tsy hitanay narary ianao,<br />
&nbsp;Na nigadra velively tany am-ponja!<br />
<em>&nbsp;Izay narary, izay nigadra, izay nijaly,<br />
&nbsp;Ireo no sitraky ny Ray mba hisehoako!</em><br />
&nbsp;Sambatra e izay afaka mamangy&nbsp;Azy Tompo,<br />
&nbsp;Fa horaisiny eo anilany!<br />
&nbsp;<br />
3 Tompo &ocirc;, taiza ianao no nivahiny<br />
&nbsp;Notoloranay fandriana sy fitafy?<br />
<em>&nbsp;Ireo tsy manan-kialofana rehetra,<br />
&nbsp;Ireo no sitraky ny Ray mba hisehoako!</em><br />
&nbsp;Sambatra e isika mampiantrano&nbsp;Azy Tompo,<br />
&nbsp;Fa horaisiny eo anilany!</p></body></html>