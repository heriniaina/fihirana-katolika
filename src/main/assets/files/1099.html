<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 137</i></li><li style="color: red;"><b>Fihirana Hasina</b> <i>p. 219</i></li><li style="color: red;"><b>Vavaka sy Hira</b> <i>p. 307</i></li><li style="color: red;"><b>Fihirana Vaovao</b> <i>p. 454</i></li></ul><p><strong>Fa tokana manko Andriamanitra e,</strong><br />
<strong>Fa tokana ihany ny Mpanalalana e,</strong><br />
<strong>Dia&nbsp;i Jesoa Tompontsika &ocirc;</strong>. (indroa) <em>(1Tim. 2, 5)</em></p>

<p><em>(Sal. 80)</em><br />
&nbsp;<br />
1 Hobio Andriamanitra herintsika,<br />
&nbsp;Derao Andriamanitra, ry Jak&ocirc;ba,<br />
&nbsp;Venteso ny hira, ivelezo aponga,<br />
&nbsp;Tendreo ny lokanga, ombao valiha.<br />
&nbsp;Fa na lohataona na fararano,<br />
&nbsp;Itsofy anjomara hilanonantsika;<br />
&nbsp;F&#39;izany no didy ho an&#39;i Israely,<br />
&nbsp;Nomen&#39;Andriamanitra an&#39;i Jak&ocirc;ba.<br />
&nbsp;<br />
2 Nataony lal&agrave;na ho an&#39;i J&ocirc;sefa,<br />
&nbsp;Dia fony izy niala avy tany Ejipta.<br />
&nbsp;Fa inona moa izany teny reko?<br />
&nbsp;Toa teny tsy fantatro, teny hafa:<br />
&nbsp;&quot;Nalako eo an-tsorony re ny bao<br />
&nbsp;Sy ny enta-mavesatra nolanjainy;<br />
&nbsp;Niantso raha ory ka novonjeko,<br />
&nbsp;Tanaty oram-baratra novaliako.<br />
&nbsp;<br />
3 Ianao, ry vahoakako, mihainoa,<br />
&nbsp;Ry Israeliko, mandrenesa:<br />
&nbsp;Tandremo mitsaoka andriamani-kafa,<br />
&nbsp;Mandray ny andriamanitr&#39;ireo vahiny<br />
&nbsp;F&#39;izaho re no Tompo Andriamanitrao,<br />
&nbsp;Nampakatra anao avy tany Ejipta:<br />
&nbsp;Misokatra tsara ve izato vava?<br />
&nbsp;Avy etsy hofenoiko sakafo soa&quot;.<br />
&nbsp;<br />
4 Kinanjo ny oloko tsy nihaino,<br />
&nbsp;I Israely nanosika ahy!<br />
&nbsp;Izao izy avelako hanao ny tiany,<br />
&nbsp;Hanaraka tsara &#39;zay sitrapony.<br />
&nbsp;Indrisy! raha nihaino ahy &#39;reo olon-tiako,<br />
&nbsp;Ka&nbsp;i Israely nanaraka ahy:<br />
&nbsp;Dia ho noreseko ny fahavalo,<br />
&nbsp;Ny rafy ho nasiako tokoa tokoa.<br />
&nbsp;<br />
5 Ireo mpankahala ho nandadilady,<br />
&nbsp;Ho nanaiky resy tanteraka izy.<br />
&nbsp;Ny oloko ho nomeko vary kanto,<br />
&nbsp;Niampy tantely tam-batolampy.<br />
&nbsp;Isaory ny Ray fa niahy antsika;<br />
&nbsp;Ny Zanany nentiny hamonjy antsika;<br />
&nbsp;Hobio ny Fanahy izay nomena antsika,<br />
&nbsp;Mizara ny soa hamokarantsika!<br />
&nbsp;</p></body></html>