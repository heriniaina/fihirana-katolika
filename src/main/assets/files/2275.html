<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 199</i></li></ul><p class='auteur'><i>(Bema)</i></p><p>Andriamanitra Masina ô ! Masina sy mahery, <br />Andriamanitra velona ô! Mamindrà fo aminay.</p><p>Ry vahoaka mba valio, moa ianao tsy navotako, <br />Novonjeko tany Ejypta, nofidiko ho vahoakako.</p><p>Ianao mba novonjeko, ‘Zaho kosa helohinao, <br />Ka ny Hazofijaliana no omenao ho anjarako.</p><p>‘Reny taona efa-polo, nitondrako ny zanakao, <br />Raha noana dia nomeko mofo avy any an-danitra, .</p><p>Ianao nomeko hery, ‘Zaho kosa kapohinao;<br />Ary tsilo no alaina mba hatao fehilohako.</p><p>Ry vahoaka namboleko, ho voaloboka mamy, <br />Nokoloiko, nofefeko sao simban’ny mpialona?</p><p>Ianao mba nolalaiko, ‘Zaho kosa fatoranao, <br />Ho rarimpahavalo, holatsaina, hofantsihana.</p><p>Hetaheta lozan-tany, no niantsoanao ny heriko<br />Vatolampy no nasaiko hisy rano hosotroinao.</p><p>Hetaheta nozakaiko, ka Izaho miantso, <br />Nefa indray fa vinaingitra no omenao ho andramako.</p><p></body></html>