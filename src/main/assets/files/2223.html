<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 154</i></li></ul><p class='auteur'><i>(Omer)</i></p><p>Ry Fo Masin'i Jesoa, ( in-2 )<br />Fo Mpanavotra ;<br />Ry Fo Masin'i Jesoa, ( in-2 ).<br />Fo fanaperana amin’ny Fitiavana.</p><p>Mibaribary ny Fitiavanao tsy mahalala sasatra, <br />Nasehonao tamin'ny olona rehetra.<br />Ka mba hitako e ! Ry Fo Masina ô !</p><p>Tsaroana ny Ranao Masina nanavotanao anay, <br />Ny famindram-ponao tsy lany na oviana.<br />Ka mba tsaroako e ! Ry Fo Masina ô !</p><p>Inty ny aiko manontolo : ny fanahiko, ny tenako, <br />Ny teniko, ny asako sy ny fijaliako.<br />Ka mba atolotro e ! Ry Fo Masina ô !</p><p>Omeko Anao izay kely mba ananako :<br />Ny foko, ny fitiavako;<br />Diovy, hamasino ny fiainako tontolo.<br />Ka mba raiso re ! Ry Fo Masina ô !</p></body></html>