<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 133</i></li></ul><p class='auteur'><i>(Mathieu)</i></p><p>Ny fiantsoan’Andriamanitra<br />Toa tsotra fa manintona<br />Fahasoavan-tsesehena anie<br />Homena ireo izay maharitra<br />‘Reo fo voasedran-java-tsarotra (in-2 ).</p><p>Ry Jesoa ô ambeno re,<br />Amy dia ‘ty zandrinao e !<br />Fa mianatra mandeha anie aho,<br />Sao lavo in-droa, in-telo tofoka. (in-2 ).</p><p>Any i Dada, any i Neny izay,<br />Omeo faharetana;<br />Ireo zoky tsy hadinoko, sy zandry ary ny sakaizako<br />Mpanao soa ahy sy ireo hafa koa. (in-2 ).</p><p>Masina Maria, Reny ô !<br />Tolory tànana izahay e !<br />Fa zanakao mila tantànana,<br />Tanoranao mora mivadika ! (in-2 ).</p><p>Any izay ilay tanànako,<br />Sakelidalana falehako,<br />‘Zay fonenam-pahazazana,<br />‘Lay fihirana raha diavolana<br />Reo tendrombohitra ala maitso koa. (in-2 ).</p><p>Fa fiantsoana zava-tsarotra,<br />Mila fandaoza-matotra,<br />Ka raha tsy ny herin’ny Fanahy anie<br />Dia zava-poana izay rehetra hatao. (in-2 ).</p></body></html>