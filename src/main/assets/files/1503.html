<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 28</i></li><li style="color: red;"><b>Fihirana Hasina</b> <i>p. 519</i></li></ul><p>(Iaveh nilaza hoe)<br />
<strong>Iaveh nilaza tamiko hoe,</strong><br />
<strong>Iaveh nilaza hoe:</strong><br />
<strong>Zanako ianao, Zanako ianao,</strong><br />
<strong>Niteraka anao aho androany. </strong><em>(Sal. 2, 7)</em></p>

<p><em>(Sal. 96)</em><br />
&nbsp;<br />
1 Manjaka ny Tompo, miravoa, ry tany,<br />
&nbsp;Mifalia, ry nosy maro.<br />
&nbsp;Rahona sy zavona no manodidina azy,<br />
&nbsp;Ny rariny sy ny hitsiny no ijoroan&#39;ny fiketrahany.<br />
&nbsp;<br />
2 Ny tselatra alefany manazava izao rehetra izao,<br />
&nbsp;Ny tany mahita izany ka mihorohoro.<br />
&nbsp;Ny tendrombohitra mihovitrovitra<br />
&nbsp;Eo anoloan&#39;ny Tompo nahary ny tany manontolo.<br />
&nbsp;<br />
3 Ny lanitra manambara ny fahamarinany,<br />
&nbsp;Ny vahoaka rehetra mibanjina ny voninahiny.<br />
&nbsp;Miankohoka aminy avokoa<br />
&nbsp;Ny fahefana rehetra.<br />
&nbsp;<br />
4 Satria ianao, ry Tompo,<br />
&nbsp;No ilay avo indrindra.<br />
&nbsp;Ianao ambonin&#39;ny tany manontolo,<br />
&nbsp;Ambony noho ny mpanjaka rehetra.<br />
&nbsp;<br />
5 Niposaka amin&#39;ny olo-marina ny hazavana,<br />
&nbsp;Mamiratra ho an&#39;ny mahitsy fo ny hafaliana.<br />
&nbsp;Mifalia ao amin&#39;ny Tompo, ry olo-marina,<br />
&nbsp;Isaory ny anarany masina.</p></body></html>