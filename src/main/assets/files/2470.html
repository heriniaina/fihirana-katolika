<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 0</i></li></ul><p>Miarahaba antsika mianakavy<br />
Fa tody soa eo akaikin&#39;Izy Rainy,<br />
Tody soa,&nbsp;Kristy Jesoa, Aleloia</p>

<p>1. Misandrata, ry Andriamanitra,<br />
Any ambonin&#39;ny lanitra any,<br />
Ka ny voninahitrao anie hanerana ny tany!<br />
2. Amin&#39;ny lalana halehako<br />
Namelarany harato,<br />
Ka dia saika nitanondrika nilofika ny aiko!<br />
3. Ka nanaovany longoa<br />
Teo anoloako teo,<br />
Saingy izy ireo indray, no nidaraboka nankao!</p>

<p>4. Tena vonona ny foko,<br />
Ry Andriamanitra &ocirc;,<br />
Eny vonona ny foko! Te-hihira Anao, hiantsa!<br />
5. Ry voninahitro, mifohaza!<br />
Ry valiha amana-harpa,<br />
Mifohaza fa izaho &#39;ndeha hamoha ny maraina!<br />
6. Hidera Anao aho, ry Tompo,<br />
Eo anivon&#39;ny vahoaka<br />
Ary hankalaza Anao amin&#39;ireo firenena!</p>

<p>7. Ny fitiavanao, endrey,<br />
lehibe noho ny lanitra!<br />
Moa ny fahamariananao tena avo noho ny rahona!<br />
8.&nbsp;Misandrata, ry Andriamanitra,<br />
Any ambonin&#39;ny lanitra any,<br />
Ka ny voninahitrao anie hanerana ny tany!<br />
9. Ry Ray any ambon&#39;ny lanitra,<br />
Jesoa Ilay nasandratra,<br />
Ry Fanahy Mamoha anay: ho anareo ny voninahitra!</p></body></html>