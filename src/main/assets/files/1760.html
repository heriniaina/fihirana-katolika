<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 716</i></li><li style="color: red;"><b>Vavaka sy Hira</b> <i>p. 301</i></li><li style="color: red;"><b>Ankalazao ny Tompo</b> <i>p. 143</i></li><li style="color: red;"><b>Fihirana Vaovao</b> <i>p. 361</i></li></ul><p><strong>Sambatra ny ory e:</strong><br />
<strong>Fa izy ireo indrindra</strong><br />
<strong>No nahatongavan&#39;i Kristy</strong><br />
<strong>Halana alahelo. </strong><em>(Mt. 5, 5)</em></p>

<p><em>(Sal. 71)</em></p>

<p>1 Izy hanafaka ny malahelo<br />
&nbsp;Mitoloko tsy manan-kanampy;<br />
&nbsp;Ny mahantra, ny ory hovonjeny,<br />
&nbsp;Hotsimbininy hatrany ny osa.<br />
&nbsp;<br />
2 Ka hal&agrave;ny amin&#39;ny herisetra,<br />
&nbsp;Fa ny rany sarobidy tokoa;<br />
&nbsp;Ranombavaka anie homba azy,<br />
&nbsp;Rary soa mandritra ny andro.<br />
&nbsp;<br />
3 Eran-tany rehetra am&#39;izay,<br />
&nbsp;&#39;Reo vary hananika havoana<br />
&nbsp;Ka ny vokatra koa toy izany,<br />
&nbsp;Toa ny ala hita eny Lib&agrave;na.<br />
&nbsp;<br />
4 Ny tan&agrave;na dia hiroborobo<br />
&nbsp;Ka hitsiry toa ahitra an-tany<br />
&nbsp;Ny Anarany hankalazaina<br />
&nbsp;Sy haharitra toy ny masoandro.<br />
&nbsp;<br />
5 Ary izy no hatao fitahiana<br />
&nbsp;Ireo foko manerana tany<br />
&nbsp;Sady izy no ho reharehan&#39;<br />
&nbsp;Ireo mponin&#39;ny tany tontolo.<br />
&nbsp;<br />
6 Eny, isaorana anie Andriamanitra<br />
&nbsp;Mahagaga ny asa nataony<br />
&nbsp;Ka hisaorana mandrakizay<br />
&nbsp;Zany Anarany tsy lefy laza.<br />
&nbsp;<br />
7 Hoderaina &#39;lay Ray be fitia<br />
&nbsp;Sy ny Zanaka vonin&#39;ny ory,<br />
&nbsp;Ny Fanahy mpanala alahelo<br />
&nbsp;Aoka hisaorana mandrakizay.<br />
&nbsp;<br />
<br />
&nbsp;</p></body></html>