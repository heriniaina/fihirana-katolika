<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 34</i></li><li style="color: red;"><b>Fihirana Vaovao</b> <i>p. 204</i></li></ul><p>Tamin&#39;ny Teniny no nahariana ny zava-drehetra<br />
sy nananganany antsika ho zanany.</p>

<p><em>(Sal. 32)</em></p>

<p>Hobio ny Tompo, ry olo-marina,<br />
Dia ilay mendrika hoderaina, ry olo-mahitsy!</p>

<p>Derao amin-dokanga ny Tompo<br />
antsao amim-baliha tory folo!</p>

<p>Ihirao hira vao Izy;<br />
androdony horaka aman-java-maneno!</p>

<p>Fa mahitsy ny Tenin&#39;ny Tompo;<br />
ara-drariny ny asany rehetra;</p>

<p>ny fahamarinanan sy ny hitsiny no tiany<br />
ny hatsaram-pon&#39;my Tompo manerana ny tany!</p>

<p>Ny lanitra no vita: ny Tenin&#39;ny Tompo;<br />
ny tafiny rehehtra: ny Fofon&#39;Ain&#39;ny Vavany.</p>

<p>Ny ranon&#39;ny ranomasina nangoniny anaty siny;<br />
ny hatsam-be nataony fahi-drano.</p>

<p>Matahora ny Tompo,ry tany tontolo;<br />
mangovita ry mponina amin&#39;izao rehetra izao:</p>

<p>fa Teniny, dia vita;<br />
Didiny, dia tafajoro!</p>

<p>Ny Tompo mandrava ny fanampoizan&#39;ny firenena,<br />
sy manafoana ny fikasan&#39;ny vahoaka.</p>

<p>Ny fanampoizan&#39;ny Tomo maharitra mandrakizay;<br />
ny fikasan&#39;ny Fony, amin&#39;ny taranaka mifandimby.</p>

<p>Sambatra ny firenena tahin&#39;ny Tompo Andriamaniny,<br />
sy ny vahoaka nofidiny ho lovany!</p>

<p>Any an-danitra ny Tompo mitazana;<br />
hitany avokoa ny zanak&#39;olombelona;</p>

<p>any amin&#39;ny toerana onenany Izy mitsinjo<br />
ny mponina rhetra amin&#39;ny tany:</p>

<p>Izy ilay namolavola ny fony tsy an-kanavaka,<br />
ilay mahafantatra ny asany rehetra!</p>

<p>Ny mpanjaka tsy voavonnjin&#39;ny tafiny maro;<br />
ny mpiady tsy voaavotry ny heriny be.</p>

<p>Fitaka ny soavaly raha hoe handresena;<br />
ny heriny be tsy mahavonjy velively!</p>

<p>Indro ny mason&#39;ny Tompo amin&#39;izay matahotra Azy.<br />
sy amin&#39;izay matoky ny hatsaram-pony,</p>

<p>hanafaka ny fanahiny amin&#39;ny fahafatesana,<br />
sy hamelona azy amin&#39;ny tao-mosarena!</p>

<p>Ny fanahinay manantena ny Tompo:<br />
Miptahy anay Izy sy ampinganay!</p>

<p>Izy no ifalian&#39;ny fonay;<br />
ny Anarany no ifefenay.</p>

<p>Ho aminay anie hatsaram-ponao, ry Tompo,<br />
araka ny itokianay Anao!</p></body></html>