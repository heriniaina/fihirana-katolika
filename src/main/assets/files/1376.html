<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body>Efa ela no naharenesanay<br>
Ny anaranao malaza tokoa <br>
Nolovainao tamin’ilay Reninao<br>
Satria mitondra soa <br>
Terezin’I Jesoa ‘lay nanavao <br>
ny fianakaviana Karmely<br>
Mamy hoditra hatraiza hatraiza<br>
ka toa tantely <br>
Eto aminay koa izany <br>
harena soa izany ka hoy izahay hoe:<br>
Miaraha misaotra an’ilay Nahary <br>
Tsitoha sady lehibe.<br>

&nbsp;<br>

<b style="mso-bidi-font-weight:normal"><i style="mso-bidi-font-style:normal">Misaotra Terezikely, <br>
misaotra anao izahay e ! </i></b><br>
<b style="mso-bidi-font-weight:normal"><i style="mso-bidi-font-style:normal">Mankasitraka,
mankamamy, <br>
mankatelina ny havanao e !</i></b><br>
<b style="mso-bidi-font-weight:normal"><i style="mso-bidi-font-style:normal">Tsy
hifanadino isika na hoe hifandao </i></b><br>

<b style="mso-bidi-font-weight:normal"><i style="mso-bidi-font-style:normal">Tsy hifanadino isika <br>
na hifandao ao an-danitra ao! </i></b><br>

&nbsp;<br>

Ao ireo Masera sy ireo Mompera <br>
nahafohy tena,<br>
nandao havan-tiana<br>
Satria mbola maro ireo ondry very,<br>
mitady lalana sy hovangiana <br>
Maro amin’Izy ireny <br>
no efa nandao anay<br>
ho any sy nialoha lalana <br>
Ao an-danitra&nbsp; ao,<br>
misy anao no tena izy<br>
ka tsy azo tanana.<br>
Tsy vitsy koa ireo nandimby azy<br>
izay milofo mafy amin’ny fiainana <br>
Mba ampio re izy ireny,<br>
fa Ianao tokoa no hitarainana.<br>

&nbsp;<br>

Raha hifandao isika ry Terezikely<br>
tsy sanatria hoe hisaraka eto<br>
Ho henonay lalandava<br>
ilay vonin-draozinao<br>
izay manentohento<br>
Ny asa faran’izay madinika<br>
ataonay amin’ny fiainana isan’andro<br>
Ny hafaliana sy haravoana<br>
izay navelanao ho entinay mitandro<br>
Ny fampianaranao sarobidy,<br>
harena ho an’ny Fiangonana Reninao<br>
Isika izao no mpianakavy,<br>
hatrety an-tany ka hatrao an-danitra ao.<br></body></html>