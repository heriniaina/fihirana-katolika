<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 421</i></li><li style="color: red;"><b>Fihirana Hasina</b> <i>p. 721</i></li><li style="color: red;"><b>Fihirana Vaovao</b> <i>p. 275</i></li></ul><p><em>(Mt. 5, 1-12)</em></p>

<p><strong>Tany an-tendrombohitra ny Tompo,</strong><br />
<strong>Raha nahita an&#39;ireo vahoaka marobe,</strong><br />
<strong>Dia nampianatra azy ireo:</strong><br />
&nbsp;<br />
1 Sambatra anie ny mahantra am-panahy,<br />
&nbsp;Fa azy ireo re ny fanjakan&#39;ny lanitra.<br />
&nbsp;Sambatra anie ny malemy fanahy,<br />
&nbsp;Fa izy ireo no handova ny tany a.<br />
&nbsp;Sambatra, eny, sambatra izay mihaino ny teniko.<br />
&nbsp;<br />
2 Sambatra anie &#39;reo &#39;zay mitomany,<br />
&nbsp;Fa izy ireo dia hal&agrave;na alahelo a.<br />
&nbsp;&#39;Zay noana sy mangetaheta ny rariny a,<br />
&nbsp;Sambatra re fa ho voky izy ireo a.<br />
&nbsp;Sambatra, eny, sambatra izay mihaino ny teniko.<br />
&nbsp;<br />
3 Sambatra anie &#39;zay rehetra mamindra fo,<br />
&nbsp;Fa hamindrana fo izy ireo a.<br />
&nbsp;Sambatra anie &#39;zay rehetra madio fo,<br />
&nbsp;Fa izy ireo dia hahita an&#39;Andriamanitra.<br />
&nbsp;Sambatra, eny, sambatra izay mihaino ny teniko.<br />
&nbsp;<br />
4 Sambatra anie &#39;reo &#39;zay tia fihavanana,<br />
&nbsp;Fa hantsoina hoe zanak&#39;Andriamanitra.<br />
&nbsp;&#39;Reo &#39;zay miaritra ny fanenjehana,<br />
&nbsp;Fa azy ireo re ny fanjakan&#39;ny lanitra.<br />
&nbsp;Sambatra, eny, sambatra izay mihaino ny teniko.<br />
&nbsp;<br />
5 Tevatevainy sy enjehina ve ianareo,<br />
&nbsp;Sa ampangaina lainga noho ny amiko a:<br />
&nbsp;E, mifalia sy miravoravoa, fa lehibe re ny valisoanareo a.<br />
&nbsp;Sambatra, eny, sambatra izay mihaino ny teniko.<br />
<br />
&nbsp;</p></body></html>