<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 337</i></li><li style="color: red;"><b>Fihirana Hasina</b> <i>p. 541</i></li><li style="color: red;"><b>Fihirana Vaovao</b> <i>p. 300</i></li></ul><p><em>(Sal. 110)</em></p>

<p><strong>Izaho midera ny Tompo</strong><br />
<strong>Amin&#39;ny foko tontolo,</strong><br />
<strong>Am-pivorian&#39;ny olo-marina</strong><br />
<strong>Sy am-piangonam-be.</strong><br />
&nbsp;<br />
1 Mahagaga ny asan&#39;ny Tompo,<br />
&nbsp;Mampisaina an&#39;izay mino azy, mampivavaka.<br />
&nbsp;<br />
2 Ny fahamarinan&#39;ny Tompo<br />
&nbsp;Maharitra mandrakizay e, hamelombelona.<br />
&nbsp;<br />
3 Mangoraka antsika ny Tompo,<br />
&nbsp;Mamahana antsika madinika matahotra azy.<br />
&nbsp;<br />
4 Mahatoky ny lalan&#39;ny Tompo:<br />
&nbsp;Izy irery no Tompon&#39;ny lahatra mahavelona.<br />
&nbsp;<br />
5 Nanavotra antsika ny Tompo<br />
&nbsp;Nanangona antsika ho havany, ho vahoakany.<br />
&nbsp;<br />
6 Atahory ny anaran&#39;ny Tompo:<br />
&nbsp;Fiandoham-pahendrena ny tahotra, ny fitia no mendrika.<br />
&nbsp;<br />
7 Voninahitra anie ho an&#39;ny Tompo<br />
&nbsp;Anatrehan&#39;ny tany aman-danitra sy ny taona rehetra.</p></body></html>