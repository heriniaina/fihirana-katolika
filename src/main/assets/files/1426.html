<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 450</i></li><li style="color: red;"><b>Vavaka sy Hira</b> <i>p. 250</i></li></ul><p><strong>Eny, Tompo &ocirc;,</strong><br />
<strong>Maraina mandre ny feoko ianao;</strong><br />
<strong>Eny, Tompo &ocirc;,</strong><br />
<strong>Ianao no ihantako amin&#39;izay ilaiko izao.</strong><br />
&nbsp;<br />
1 Tompo &ocirc;, mandrenesa izany teniko ianao,<br />
&nbsp;Ka mba henoy ny fitarainako:<br />
&nbsp;Ry Mpanjakako sady Tompo Andriamanitra &ocirc;,<br />
&nbsp;Ianao re no antsoiko sy ivavahako.<br />
&nbsp;<br />
2 Tompo &ocirc;, tsy mba Zanahary tia ratsy ianao,<br />
&nbsp;Ny mpanota tsy hitoetra ao aminao:<br />
&nbsp;Ny adala tsy mba eo imasonao,<br />
&nbsp;Ankahalainao ny ratsy vitan&#39;izy ireo.<br />
&nbsp;<br />
3 Tompo &ocirc;, noho ny hatsaram-ponao lehibe,<br />
&nbsp;Dia hiditra ny tranonao aho,<br />
&nbsp;Sy hiankohoka ao an-toeranao masina:<br />
&nbsp;Hanaiky sy hisaotra anao izao tontolo izao.<br />
&nbsp;<br />
4 Tompo &ocirc;, mba tariho amin&#39;ny fahamarinanao<br />
&nbsp;Ny fon&#39;ny mpino izay matoky anao;<br />
&nbsp;Hamarino anoloako izany l&agrave;lako;<br />
&nbsp;Ireo fahavaloko, ry Tompo, hatahotra.<br />
&nbsp;<br />
5 Tompo &ocirc;, mba ravao ny fikasan&#39;ny olon-dratsy,<br />
&nbsp;Hibebaka aminao izy ireo;<br />
&nbsp;Hafaliana lalandava kosa eto aminay:<br />
&nbsp;Hihoby anao, hidera anao &#39;zahay vahoakanao.<br />
&nbsp;<br />
6 Tompo &ocirc;, voninahitra sy laza anie ho anao,<br />
&nbsp;Ho anao, ry Ray Andriamanitray,<br />
&nbsp;Ho an&#39;ny Zanaka Mpanavotra an&#39;izao tontolo izao,<br />
&nbsp;Ho an&#39;ny Fanahy Zanahary Mpanamasina.</p></body></html>