<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 284</i></li><li style="color: red;"><b>Vavaka sy Hira</b> <i>p. 401</i></li><li style="color: red;"><b>Fihirana Hasina</b> <i>p. 137</i></li><li style="color: red;"><b>Ankalazao ny Tompo</b> <i>p. 111</i></li><li style="color: red;"><b>Fihirana Dera</b> <i>p. 181</i></li></ul><p><strong>Izaho no fananganan-ko velona:</strong> (indroa)<br />
<strong>Izay mino Ahy na maty aza, mbola ho velona,</strong> )<br />
<strong>Izay mino Ahy, mbola ho velona.</strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; ) (indroa)&nbsp;<br />
<em>(Jn. 11, 25)</em></p>

<p><em>(Iz. 38, 10-20)</em><br />
<br />
1 - Vao misasaka ve ny fiainako<br />
&nbsp; Dia ho faty sahady, hoy aho!<br />
2 Ka ny androko sisa rehetra<br />
Dia ho very sy hafoiko avokoa.</p>

<p>3 Tsy hahita ny Tompo intsony,<br />
&nbsp;Raha at&yacute; amin&#39;ny tanin&#39;ny velona.<br />
4 Tsy hahita na iza na iza<br />
&nbsp;Amin&#39;ny mponina ambonin&#39;ny tany.<br />
<br />
5&nbsp;Ny fonenako indro hiongotra<br />
&nbsp;Toy ny lain&#39;ireo mpiandry ondry,<br />
6 Fa ny fiainana mba notenomiko,<br />
&nbsp;Hotapahina ho afaka ny haraka.</p>

<p>7 Foinao aho andro aman&#39;alina,<br />
&nbsp;Mihararetra aho mandra-maraina;<br />
<span style="font-size:inherit">8 Fa sahala amy toa misy liona</span><br />
<span style="font-size:inherit">Manamongo ny taolako rehetra.</span></p>

<p>9 Mitaraina aho toa sidintsidina,<br />
<span style="font-size:inherit">&nbsp;Mitoloko aho toa voromailala.</span><br />
<span style="font-size:inherit">10 Eny viza-miandrandra ny masoko,</span><br />
<span style="font-size:inherit">&nbsp;Tompo o, iantrao fa mijaly!</span></p>

<p>11 Ary inona anefa no hambarako?<br />
<span style="font-size:inherit">&nbsp;Fa Ianao no nanao an&#39;izao;</span><br />
<span style="font-size:inherit">12 Eny hizorako ihany ny androko,</span><br />
<span style="font-size:inherit">&nbsp;Na mangidy aza izany fiainako.</span></p>

<p><span style="font-size:inherit">13&nbsp;Fa ny foko mitoky aminao,</span><br />
<span style="font-size:inherit">Ka sitrano aho, Tompo, velomy;</span><br />
<span style="font-size:inherit">14 Dia hiova ho soa ny anjarako,</span><br />
<span style="font-size:inherit">&nbsp;Na mangidy aza izay efa nentiko.</span></p>

<p>15&nbsp;Aza avela ho faty ny aiko,<br />
<span style="font-size:inherit">&nbsp;Aza atao eo imaso ny otako.</span><br />
<span style="font-size:inherit">16 Tsy ny maty na oviana na oviana</span><br />
<span style="font-size:inherit">&nbsp;Na ny lasa no afa-midera.</span></p>

<p><span style="font-size:inherit">17 Fa satria ireo mitsitra any an-davaka</span><br />
<span style="font-size:inherit">&nbsp;Tsy hanantena ny fahamarinanao,</span><br />
<span style="font-size:inherit">18 Fa ny velona tahaka ahy izao</span><br />
<span style="font-size:inherit">&nbsp;No midera sy misaotra anao.</span></p>

<p>19 Ka ny ray hampiseho amin-janany<br />
<span style="font-size:inherit">&nbsp;Fa dia marina tokoa ianao.</span><br />
<span style="font-size:inherit">20 Koa avia, ry Tompo, avia,</span><br />
<span style="font-size:inherit">&nbsp;Mba vonjeo aho re ka ampio.</span></p>

<p><span style="font-size:inherit">21 &#39;Ndeha hisaotra ny Ray tia antsika,</span><br />
<span style="font-size:inherit">&nbsp;Raha tsy izy tsy velona isika;</span><br />
<span style="font-size:inherit">22 Fa nomeny fandresena ny Zanany,</span><br />
<span style="font-size:inherit">&nbsp;Dia nirahiny koa ny fanahiny.</span></p></body></html>