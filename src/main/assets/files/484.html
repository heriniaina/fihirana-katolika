<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 182</i></li><li style="color: red;"><b>Fihirana Hasina</b> <i>p. 96</i></li><li style="color: red;"><b>Vavaka sy Hira</b> <i>p. 533</i></li><li style="color: red;"><b>Ankalazao ny Tompo</b> <i>p. 69</i></li><li style="color: red;"><b>Fihirana Dera</b> <i>p. 214</i></li></ul><p>Matoa aho anie toy izao, eny !<br />
Matoa aho mbola mijoro,<br />
Dia noho ianao Tompo &ocirc;<br />
Fitiavanao Tompo &ocirc;.<br />
Matoa aho anie toy izao, eny !<br />
Matoa aho mbola mijoro,<br />
I Kristy no nanangana ahy,<br />
I Kristy no velona ho ahy.</p>

<p>1. He &lsquo;zany rivo-mahery mitsoaka,<br />
Ny rano manonja tsy haiko tonena ;<br />
He reto fakampanahy manod&ograve;ka<br />
Majemby ny maso amy fanangolena !<br />
Kanefa &hellip;</p>

<p>2. Diso aho fa nony nadio sy voasasa,<br />
Dia nihevitra fa afa-niarina irery ;<br />
Nony voavonjy ka afaka miasa,<br />
Dia nihoby ny tenako hoe manan-kery,<br />
Kanefa &hellip;</p>

<p>3. Fantatro, Tompo, fa ny fahoriana,<br />
Tsy eran&rsquo;ny aina raha mbola eto an-tany.<br />
Ka tsy ny tenako no azo itokiana<br />
F&rsquo;ianao &lsquo;zay hanangan-ko velona ihany<br />
Satria &hellip;</p>

<p>4. &lsquo;Ndeha isika hiara-kidera ny Ray e,<br />
Hisaotra ny Zanaka sy ny Fanahy ;<br />
&lsquo;Ndeha hampahafantatra mandrakizay e<br />
Fa sambatra izay manana azy ho mpiahy.<br />
Satria &hellip;</p></body></html>