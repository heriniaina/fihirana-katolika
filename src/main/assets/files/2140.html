<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p>1.&nbsp; Misaotra Anao izahay, ry Trinite Masina &ocirc;,<br />
&nbsp; &nbsp; &nbsp;Fa notantananao ka mbola mijoro hatrany<br />
&nbsp; &nbsp; &nbsp;Dimampolo amby zato taona nitoriana ny finoana<br />
&nbsp; &nbsp; &nbsp;Teto aminay, arovan&#39;ny Anjely Mpiambina.</p>

<p>(Koa) indreto izahay, tsy hikely soroka<br />
Fa hazoto handray ny fampianarana<br />
Sy hilofo amin&#39;ny fivavahana,<br />
Handray ny Eokaristia,<br />
Ho vatsy hanohizana ny dia.</p>

<p>2.&nbsp; Isaorana ihany koa, &#39;reo zoky rehetra ara-pinoana<br />
&nbsp; &nbsp; &nbsp;Namela lova tsara sy ohatra ho an&#39;ny taranaka<br />
&nbsp; &nbsp; &nbsp;Nanaiky hiaina hatrany ny rafitra efa misy,<br />
&nbsp; &nbsp; &nbsp;Hampijoro sy hamelona ny Eglizin&#39;i Kristy.</p>

<p>3.&nbsp; Mijoro eto aminay ny hery velona rehetra,<br />
&nbsp; &nbsp; &nbsp;Toy ny vary sy ny rano, tsy afa-misaraka,<br />
&nbsp; &nbsp; &nbsp;Soridalana past&ocirc;raly no atao fepetra,<br />
&nbsp; &nbsp; &nbsp;Hiezahana hanatratrarana ny tarigetra.</p></body></html>