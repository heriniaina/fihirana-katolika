<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 515</i></li><li style="color: red;"><b>Fihirana Hasina</b> <i>p. 348</i></li></ul><p><strong>Iezaho, hoy ny Tompo,</strong><br />
<strong>Ny hanjakan&#39;Andriamanitra e</strong><br />
<strong>Isan&#39;andro vaky e; (iezaho)</strong><br />
<strong>Iezaho, hoy ny Tompo,</strong><br />
<strong>Ny hanao ny fahamarinana e,</strong><br />
<strong>Ka ho tia ny namana:</strong><br />
<strong>Ny sisan&#39;izay e</strong><br />
<strong>Homena anareo maimaim-poana</strong>.<br />
&nbsp;<br />
1 Te ho velona vao mifamono,<br />
&nbsp;Te ho sambatra vao mifandringana,<br />
&nbsp;Te hiadana vao mifamely<br />
&nbsp;Izahay olombelona e,<br />
&nbsp;Ka miantso anao, ry Tompo.<br />
&nbsp;<br />
2 Te hivondrona vao mifandany,<br />
&nbsp;Te hiray vao misaratsaraka,<br />
&nbsp;Te hihavana vao mifandrafy e<br />
&nbsp;Izahay olombelona e,<br />
&nbsp;Ka miantso anao, ry Tompo.<br />
&nbsp;<br />
3 Te hitovy vao mifanitsaka,<br />
&nbsp;Te hivoatra voa mifandrendrika,<br />
&nbsp;Te hamokatra vao mifangalatra e<br />
&nbsp;Izahay olombelona e,<br />
&nbsp;Ka miantso anao, ry Tompo.<br />
&nbsp;<br />
4 Ny fahendren&#39;Andriamanitra,<br />
&nbsp;Ial&agrave;na vao manahirana;<br />
&nbsp;Te ho afaka anie vao mifatotra e<br />
&nbsp;Izahay olomblona e,<br />
&nbsp;Ka miantso anao, ry Tompo.<br />
&nbsp;<br />
5 Hanorina fiaraha-monina,<br />
&nbsp;Vao mainka mifankahala,<br />
&nbsp;Ka miasa fa sasa-poana e<br />
&nbsp;Izahay olombelona e,<br />
&nbsp;Ka miantso anao, ry Tompo.<br />
<br />
&nbsp;</p></body></html>