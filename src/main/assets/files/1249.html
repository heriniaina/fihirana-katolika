<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 126</i></li><li style="color: red;"><b>Vavaka sy Hira</b> <i>p. 328</i></li><li style="color: red;"><b>Fihirana Hasina</b> <i>p. 331</i></li><li style="color: red;"><b>Fihirana Vaovao</b> <i>p. 264</i></li></ul><p><strong>Handohalika amin&#39;ny anaran&#39;i Jesoa avokoa</strong><br />
<strong>Ny olon-drehetra,</strong><br />
<strong>Na ny any an-danitra na ny ety an-tany</strong>. <em>(Filipo 2, 10-11)</em></p>

<p><em>(Sal. 96)</em><br />
&nbsp;<br />
1 Aoka hifaly &#39;zany tany, fa manjaka izao ny Tompo,<br />
&nbsp;Koa samia manao korana ianareo nosy maro:<br />
&nbsp;Fa ny rahona no lamba ihodidinan&#39;ny Mpanjaka,<br />
&nbsp;E, ny rariny sy ny hitsiny ijoroany ao an-drova.<br />
&nbsp;<br />
2 Eo alohany ny afo no mandevom-pahavalo,<br />
&nbsp;Ka mazava &#39;zay lalovan&#39;ireo tsela-mitsoriaka:<br />
&nbsp;Fa ny tany raha mahita tsy mitsaha-mihorohoro,<br />
&nbsp;Tendrombohitra am&#39;izany dia mitsonika mikoa.<br />
&nbsp;<br />
3 Fahamarinany no tian&#39;izany lanitra hambara;<br />
&nbsp;Voninahiny tazano hita mason&#39;ny vahoaka:<br />
&nbsp;Safo-kenatra avokoa &#39;zay manompo sarisary,<br />
&nbsp;Manantena hirehareha ka mifikitra amy sampy.<br />
&nbsp;<br />
4 Ny andriamanitra rehetra miankohoka avokoa,<br />
&nbsp;I Si&ocirc;na vao mandre dia falifaly aoka izany:<br />
&nbsp;Tovovavin&#39;i Jod&agrave; nitotorebika nandihy,<br />
&nbsp;Fa satria tena to ny fitsar&agrave;n&#39;ny avo indrindra.<br />
&nbsp;<br />
5 Ianao manerinerina mifehy ny tontolo,<br />
&nbsp;Andriamanitra mahery sy ambony tsisy fetra.<br />
&nbsp;Ianareo &#39;zay tia ny Tompo, andosiro re ny ratsy,<br />
&nbsp;Fa ny Tompo dia mitandrina an&#39;ireo &#39;zay mino azy.<br />
&nbsp;<br />
6 Ny hazavana vao mitranga, ny olo-marina no trany,<br />
&nbsp;Ka somebin-karavoana &#39;zay mahitsy fo rehetra:<br />
&nbsp;Mifalia, ry olo-marina eo imason&#39;izy Tompo,<br />
&nbsp;Eny, masina ny anarany, ka tongava ianao hisaotra.<br />
&nbsp;<br />
7 Koa tongava ianao hisaotra, &#39;ndeha mba hiaraka hidera,<br />
&nbsp;Fa ny Tompo tiantsika no naneho ny fahefany,<br />
&nbsp;Ka ny zanany nomeny fandresena mba hanjaka,<br />
&nbsp;Ny fanahy noraisintsika ka manjaka koa isika.<br />
&nbsp;</p></body></html>