<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p><em>Fiverenana:</em></p>

<p><strong><em>Vao mangiran-dratsy ny andro<br />
Sahala amin&rsquo;ny serfa maniry higoka rano velona<br />
Ny ainay manontolo mikatsaka Anao<br />
Mikatsaka Anao ry Tompo &ocirc;!<br />
Aleloia !, Aleloia !</em></strong></p>

<p>1. Miantso Anao ny saina, fo fanahiko<br />
Mba valio hatrany re, ry Tompoko<br />
Ny fitsipikao ho tanterahiko</p>

<p>2. Indro Ianao irery no antsoiko<br />
Ka vonjeonao aho ry Tompoko<br />
Ho tandremako ireo nambaranao</p>

<p>3. Mbola tsy mazava ny atsinanana<br />
Dia efa velona antso mitaraina aho<br />
Miandry am-pitokiana &lsquo;zany teninao</p>

<p>4. Mihoatra ireo mpiambina amin&rsquo;ny alina<br />
Zara raha mikipy tony masoko<br />
Dia ny didinao no saintsainiko !</p>

<p>5. Mba henoy ny talahoko Aminao<br />
E! tsy manamm-petra ny hatsaram-ponao!<br />
Ny fitsaranao anie hamelona ahy</p>

<p>6. Reo mpanenjika ahy indreo manatona<br />
Sy miray tetika amin&rsquo;ny heloka<br />
Ny lalana atoronao nilaozany !</p>

<p>7. Fa Ianao tsy lavitra ry Tompoko<br />
Marina avokoa ny didinao<br />
Teninao no marina ifikirako</p>

<p>8. Efa hatry ny ela d&#39;indro fantatro<br />
&lsquo;Lay fanambarana mba hamonjy anay<br />
Dia naorinao ho mari-pototra</p>

<p>9. Koa deraiko Ianao, ry Ray mpiahy anay<br />
Zanakao no lalana sy fiainanay<br />
&lsquo;Lay mitondra anay hanao ny sitrakao.</p></body></html>