<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Karine Dera</b> <i>p. 421</i></li></ul><p>1- Ireo zava-boary nomenao ho zakainay<br />
<span style="font-size:inherit">Nosimbanay, nopotehinay, nodoranay</span><br />
<span style="font-size:inherit">Na rano izany na rivotra na tany</span><br />
<span style="font-size:inherit">Ny zava-manan&#39;aina izao eia mila ho ringana</span><br />
<span style="font-size:inherit">Reo iaranakay ihany no finganinay</span><br />
<span style="font-size:inherit">Ka mifona re &#39;zahay e.</span><br />
<span style="font-size:inherit">Kyrie eleison.</span></p>

<p><span style="font-size:inherit">2- Ireo ory tsy mba havan&#39;ny manana</span><br />
<span style="font-size:inherit">Ny &quot;samy maka ho azy&quot; indray</span><br />
<span style="font-size:inherit">no nampanjakainay</span><br />
<span style="font-size:inherit">Ny olombelona avy no ataonay tsinontsinona</span><br />
<span style="font-size:inherit">Araraotinay tsy misy fandeferana</span><br />
<span style="font-size:inherit">Sahinay hatramin&#39;ny mifofo aina</span><br />
<span style="font-size:inherit">Ka mifona re &#39;zahay e.</span><br />
<span style="font-size:inherit">Kriste eleison</span></p>

<p><span style="font-size:inherit">3- Ny fampianaranao tsy mba notandremanay</span><br />
<span style="font-size:inherit">Na ny vavakay aza nohamavomavoinay</span><br />
<span style="font-size:inherit">Ny fitiavanao dia tsy mba niainanay</span><br />
<span style="font-size:inherit">Fa ny lolompo no nibaiko ny fiainanay</span><br />
<span style="font-size:inherit">Nefa Ianao efa nahafoy ny ainao ho anay</span><br />
<span style="font-size:inherit">Ka mifona re &#39;zahay e.</span><br />
<span style="font-size:inherit">Kyrie, eleison</span></p></body></html>