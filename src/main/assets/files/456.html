<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 484</i></li><li style="color: red;"><b>Fihirana Hasina</b> <i>p. 38</i></li><li style="color: red;"><b>Ankalazao ny Tompo</b> <i>p. 219</i></li></ul><p>&Ocirc; ry Jesoa nalaina fanahy<br />
Hampiasa ny fahefanao<br />
Hitadiavana soa hoan&rsquo;ny tena<br />
Fa naleonao nanaiky ny Ray<br />
Tsy nanova ireto vato mba ho mofo hohaninao<br />
Nefa nampitombo mofo hamelomana ny noana<br />
Enga anie izahay koa tsy hamadika ny Ray<br />
Ka ny fahefana azo hanasoavanay ny olona<br />
<br />
&Ocirc; ry Jesoa nalaina fanahy<br />
Hampiseho zava-mahavariana<br />
Mba hinoan&rsquo;ny olona Anao<br />
Fa naleonao nanaiky ny Ray<br />
Tsy mba nidina niala tamin&rsquo;ny hazo fijaliana<br />
Fa nanafaka ny ory, nanamaivana ny rofy<br />
Enga anie izahay koa tsy hamadika ny Ray<br />
Ka hampiasa ny herinay hanasoavanay ny olona<br />
&nbsp;&nbsp;<br />
&Ocirc; ry Jesoa nalaina fanahy<br />
Mba hanorina ny fanjakana<br />
Amin-kery igagana eto an-tany<br />
Fa naleonao nanaiky ny Ray<br />
Tsy nand&agrave; ho faty Ianao ka ny hazo fijaliana<br />
No porofo manambara ny fitiavanao anay<br />
Enga anie izahay koa tsy hamadika ny Ray<br />
Ka ny fomba iainanay hanasoavanay ny olona</p></body></html>