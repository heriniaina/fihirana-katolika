<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 657</i></li><li style="color: red;"><b>Fihirana Hasina</b> <i>p. 604</i></li></ul><p><strong>Misaotra anao, &#39;zahay, ry Tompo,</strong><br />
<strong>Niantso anay ho zanakao tokoa:</strong><br />
<strong>Ho zanakao mandrakizay.</strong><br />
&nbsp;<br />
1 &#39;Lay voantsinapy nafafy fahizay<br />
&nbsp;No tonga hazo fialofanay;<br />
&nbsp;Ianao, ry Tompo, no nahatonga izany<br />
&nbsp;Noho ny indrafonao tsy lany.<br />
&nbsp;<br />
2 &#39;Lay kintana nitarika fahiny<br />
&nbsp;&#39;Reo olon-kendry Majy nivahiny<br />
&nbsp;No indro koa nitarika anay<br />
&nbsp;Ka nanova bika ny Nosinay.<br />
&nbsp;<br />
3 Ny tarany nahasoa ny firenena<br />
&nbsp;Namafy teto ny tena fahendrena,<br />
&nbsp;Ka nampisava ny tsy fahalalana.<br />
&nbsp;Finoam-poana mitondra hadalana.<br />
&nbsp;<br />
4 Nihena koa ireo fitiavan-tena<br />
&nbsp;Sy ny fanao nambotry firenena;<br />
&nbsp;Nitatra teto, nandeha tsikelikely,<br />
&nbsp;Ny fahazavana nasehon&#39;ny Evanjely.<br />
&nbsp;<br />
5 Nandatsa-paka ny hatsaram-panahy<br />
&nbsp;Ka indro ny zazavavy, zazalahy<br />
&nbsp;Nahafoy tena nampihafy itony nofo<br />
&nbsp;Handresena &#39;reo demony milofo.</p></body></html>