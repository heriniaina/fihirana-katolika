<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 820</i></li><li style="color: red;"><b>Fihirana Hasina</b> <i>p. 341</i></li><li style="color: red;"><b>Ankalazao ny Tompo</b> <i>p. 494</i></li></ul><p>1 Efitra ny fiainana nodiavin&#39;ireo tongotro,<br />
&nbsp;Efitra itsapana izay tokin&#39;ny fitiavako.<br />
&nbsp;Dian-tongotra efatra no indro miara-dalana<br />
&nbsp;Manjohy avy ao aoriana mamaky tora-pasika. (indroa)<br />
&nbsp;Izaho sy ny Tompo no mamakivavy ny efitra,<br />
&nbsp;Tamin&#39;ireo andro nibaliaka sy nilamina.<br />
&nbsp;Dian-tongotray no manambara<br />
&nbsp;Fa izahay nifampitantana:<br />
&nbsp;Manga ny lanitra!...<br />
&nbsp;<br />
2 Kanjo nony inona, romotra ny rivotra;<br />
&nbsp;Fasika mandoro no nifafy tamin&#39;ny tavako:<br />
&nbsp;Jemby sady fanina aho, nitady hisarangotra:<br />
&nbsp;Roa ny dian-tongotra sisa namakivavaky efitra. (indroa)<br />
&nbsp;Tonga ve, ry Tompo, ny adim-piainako mafaitra,<br />
&nbsp;Lasa ianao nandao tsy azoko ianteherana?<br />
&nbsp;Avelanao aho, hijaly samirery,<br />
&nbsp;Misalasala hoe:<br />
&nbsp;Sakaiza manody ianao!...<br />
&nbsp;<br />
3 Tsia, ry sakaiza, ahirato izao ny maso:<br />
&nbsp;Fony ianao nijaly sy nandalo lalan-tsarotra,<br />
&nbsp;&#39;Ndreo ny dian-tongotro namindra samirery,<br />
&nbsp;Fa ianao nobabeko nataoko an-tsangory. (indroa)<br />
&nbsp;Tantely amam-bahona ny fiainana eto an-tany,<br />
&nbsp;Izaho Tomponao no nisotro ny mangidy:<br />
&nbsp;Miaraka aminao, tia anao<br />
&nbsp;Na ho tsiky na ho tomany<br />
&nbsp;Satria ny fitiavako mandrakizay!<br />
&nbsp;<br />
<strong>Manga ny lanitra!</strong><br />
<strong>Izaho sy ny Tompo no mamakivaky ny efitra.</strong><br />
<strong>Manga ny lanitra!</strong><br />
<strong>Izaho tia anao na ho tsiky na ho tomany.</strong><br />
<strong>Manga ny lanitra!</strong><br />
<strong>Satria ny fitiavako mandrakizay!</strong><br />
<strong>Manga ny lanitra!...</strong><br />
&nbsp;</p></body></html>