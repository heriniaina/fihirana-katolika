<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 89</i></li><li style="color: red;"><b>Fihirana Hasina</b> <i>p. 486</i></li><li style="color: red;"><b>Vavaka sy Hira</b> <i>p. 434</i></li><li style="color: red;"><b>Fihirana Vaovao</b> <i>p. 297</i></li></ul><p><strong>Hisaorana anie ny Tompo Andriamanitr&#39;i Israely:</strong><br />
<strong>Izy namangy sy efa nanavotra ny vahoakany.</strong></p>

<p><em>(Tononkiran&#39;i Zakaria: Lk. 1, 67-79)<span style="font-size:inherit">&nbsp;</span></em></p>

<p>1 Nanangam-pamonjena ho antsika ny Tompo<br />
&nbsp;An-tranoben&#39;i Davida, havan-tiany indrindra.<br />
&nbsp;Araka ny efa voalazany tamin&#39;ireo mpaminany<br />
&nbsp;Izy hanafaka antsika anie amin&#39;ny fahavalo.<br />
&nbsp;<br />
2 Fa notiavin&#39;ny Tompo ireo Razantsika<br />
&nbsp;Fifanekem-pihavanana no nataony fahiny.<br />
&nbsp;Toky nomeny ny Razana, tamin&#39;i Abrahama re<br />
&nbsp;Izy hanafaka antsika anie amin&#39;ny fahavalo.<br />
&nbsp;<br />
3 Ianao kosa, ry Zaza, dia ho mpaminany<br />
&nbsp;Fa hialoha ny Tompo hanamboatra ny diany.<br />
&nbsp;Lazalazao ny vahoakany &#39;lay famelana ny heloka<br />
&nbsp;Izy hanafaka antsika amin&#39;ny fahavalo.<br />
&nbsp;<br />
4 Fa ny fitiavan&#39;ny Tompo Masoandro maraina<br />
&nbsp;Tonga hanazava ny olona ao anatin&#39;ny haizina.<br />
&nbsp;Izy hanilo ny l&agrave;lana ho amin&#39;ilay fiadanana<br />
&nbsp;Izy hanafaka antsika anie amin&#39;ny fahavalo.</p></body></html>