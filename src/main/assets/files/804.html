<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 451</i></li><li style="color: red;"><b>Fihirana Hasina</b> <i>p. 35</i></li><li style="color: red;"><b>Ankalazao ny Tompo</b> <i>p. 144</i></li><li style="color: red;"><b>Fihirana Dera</b> <i>p. 227</i></li></ul><p><strong>Nandray ny fanjakany Andriamanitra Tompo,</strong><br />
<strong>Fa izy no nanao izao tontolo izao.</strong><br />
<strong>Nandray ny fanjakany Andriamanitra Tompo,</strong><br />
<strong>Fa azy izao rehetra izao.</strong></p>

<p>1 Ry Andriamanitray, misaotra anao izahay,<br />
<span style="font-size:inherit">&nbsp;Ry Mahefa, ry Taloha sy Ankehitriny,</span><br />
<span style="font-size:inherit">&nbsp;Fa naneho ny herinao tokoa ianao,</span><br />
<span style="font-size:inherit">&nbsp;Ka nandray ny fanjakana hoentinao!</span></p>

<p><span style="font-size:inherit">2 Nihotakotaka avokoa ny firenena,</span><br />
<span style="font-size:inherit">&nbsp;Fa nipoaka kosa ny hatezeranao.</span><br />
<span style="font-size:inherit">&nbsp;Eny, tonga ny fotoana fitsar&agrave;na</span><br />
<span style="font-size:inherit">&nbsp;Hanomezam-balisoa ny nodimandry.</span></p>

<p><span style="font-size:inherit">3 Ts&#39;iza izany fa ny mpaminaninao,</span><br />
<span style="font-size:inherit">&nbsp;&#39;Reo mpanomponao sy ny olomasinao,</span><br />
<span style="font-size:inherit">&nbsp;&#39;Reo matahotra ao am-po ny anaranao,</span><br />
<span style="font-size:inherit">&nbsp;Ny madinika rehetra sy ny ambony.</span></p>

<p><span style="font-size:inherit">4 Indro tonga ankehitriny ny fotoana,</span><br />
<span style="font-size:inherit">&nbsp;Ka miseho ny famonjena sy ny hery;</span><br />
<span style="font-size:inherit">&nbsp;&#39;Zao tokoa ny fanjakan&#39;ilay Tsitoha,</span><br />
<span style="font-size:inherit">&nbsp;&#39;Lay Voahosony efa omb&agrave;na fahefana.</span></p>

<p><span style="font-size:inherit">5 Indro lavo ilay mpiampanga ny havanay</span><br />
<span style="font-size:inherit">&nbsp;&#39;Lay nifofo tsy an-kijanona azy ireo:</span><br />
<span style="font-size:inherit">&nbsp;Noreseny tamy ran&#39;ny Zanak&#39;ondry,</span><br />
<span style="font-size:inherit">&nbsp;Tamy teny notazoniny ho fambara.</span></p>

<p><span style="font-size:inherit">6 Izy manko tsy nandala loatra ny ainy</span><br />
<span style="font-size:inherit">&nbsp;Na nikemo sy natahotra ho faty.</span><br />
<span style="font-size:inherit">&nbsp;O, ry lanitra tontolo, mifalia;</span><br />
<span style="font-size:inherit">&nbsp;Mihobia, ry olomasina rehetra!</span></p></body></html>