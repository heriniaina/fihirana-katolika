<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 227</i></li></ul><p><em>(Laurence)</em></p>

<p>Tompo &ocirc; ! mamindra fo aminay !<br />
Diso aho, ka iantrao fa mitalaho,<br />
Avelao ny helokay ry Tomponay,<br />
Fa ny otako no nandosirako Anao,<br />
Mitenena Ianao, &ocirc; ry Tompo be fitia,<br />
Dia ho voavela ny helokay miantso Anao,<br />
Mba hiverenako Aminao (hiverenako),<br />
Tompo &ocirc; ! mamindra fo aminay !</p>

<p>Kristy &ocirc;, henoy ny vavakay,<br />
Mba sasao ny hadisoako izay mitalaho,<br />
Toa vahotra ny lelako miantso Anao,<br />
Mba vonjeo f&rsquo;aza ariana aho Kristy &ocirc;,<br />
Manantena aho, tsy handao ahy Ianao,<br />
Miandry Anao aho, isan&rsquo;andro isan&rsquo;ora,<br />
Mba ambeno aho fa mifefy Aminao,<br />
Kristy &ocirc; ! henoy ny vavakay.</p>

<p>Tompo &ocirc; ! mamindra fo aminay !<br />
Be fitiavana Ianao, fa mihaino ahy,<br />
Ny Fanahy arotsahy hanafak&rsquo;ahy,<br />
Mifona re, mivalo Tompo &ocirc;,<br />
Izao tontolo izao no indray miantso hoe :<br />
Mivalo aho, mibebaka Aminao,<br />
Mahatsiaro sambatra aho, mitoetra anilanao,<br />
Tompo &ocirc; ! mamindra fo aminay !</p></body></html>