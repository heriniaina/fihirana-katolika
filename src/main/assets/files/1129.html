<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 682</i></li><li style="color: red;"><b>Fihirana Dera</b> <i>p. 108</i></li><li style="color: red;"><b>Fihirana Hasina</b> <i>p. 555</i></li><li style="color: red;"><b>Fihirana Vaovao</b> <i>p. 390</i></li></ul><p>1 - Kintana vao mamirapiratra<br />
Miseho atsinanana any,<br />
Hanitsy dia izay nania<br />
Ka hanambara lalam-bao.<br />
Mpanjaka telo no momba azy<br />
Mandroso ho any Betlehema<br />
Hanaiky sy hitondra hasina<br />
Amin&#39;i Jesoa Tompontsika.<br />
<br />
2 - Tsy olom-bitsy no nantsoin&#39;<br />
Ny Tompo tany Betlehema<br />
Fa ny karazana rehetra<br />
No tiany hankaminy.<br />
Ireo solon-tenantsika<br />
Nitondra ny fisaorantsika<br />
Fa sambasambantsika ireo<br />
Sy lohan&#39;ny firenentsika.<br />
<br />
3 - Hitan&#39;i Jesoa ny hamafin&#39;<br />
Ny fijaliana entintsika :<br />
Ny fony main&#39;ny fitiavana<br />
Nampidina Azy tamintsika.<br />
Izy mitondra hazavana<br />
Hanilo ny fanahintsika,<br />
Hanala ny fanao ratsy<br />
Izay asesik&#39;i Satana.<br />
<br />
4 - Zaza notompoin&#39;ny Majy,<br />
Raiso ny fanompoako,<br />
Zaza atahoran&#39;ny demony,<br />
Ekeko ny fitondranao ;<br />
Natsanganao ho zanaka aho<br />
Tanatin&#39;ny Eglizinao,<br />
Ka ataovy mora entina aho<br />
Mba hiditra any an-danitrao.</p></body></html>