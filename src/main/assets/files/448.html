<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 188</i></li><li style="color: red;"><b>Vavaka sy Hira</b> <i>p. 396</i></li><li style="color: red;"><b>Fihirana Dera</b> <i>p. 229</i></li><li style="color: red;"><b>Fihirana Hasina</b> <i>p. 279</i></li><li style="color: red;"><b>Fihirana Vaovao</b> <i>p. 434</i></li></ul><p><strong>Miara-mizotra isika ho any<br />
Jerosalema vaovao<br />
Ka tsy hisara-mianakavy<br />
Fa hifanatri-tava amin&rsquo;ny Ray mandrakizay</strong>. <em>(Apok. <strong>21</strong>, 24; <strong>22</strong>, 4)</em></p>

<p><em>(Iz. 2, 2-5)</em></p>

<p>1.- Izao no ho tonga any am-parany any,<br />
&nbsp; &nbsp; &nbsp;Ny vohitra misy ny Tompontsika<br />
&nbsp; &nbsp; &nbsp;Dia hanerinerina ambony havoana,<br />
&nbsp; &nbsp; &nbsp;Ho sangan&rsquo;ireo tendrombohitra avo.</p>

<p>2.- Hirohotra ho any ny firenena,&nbsp;<br />
&nbsp; &nbsp; &nbsp;Hanao ranolava hifampitaona :<br />
&nbsp; &nbsp; &nbsp;&ldquo;Andeha isika hiakatra ny tan&agrave;na,<br />
&nbsp; &nbsp; &nbsp;Fonenan&rsquo;Andriamanitr&rsquo;i Jak&ocirc;ba.</p>

<p>3.- Fa hanoro antsika ny lalany Izy<br />
&nbsp; &nbsp; &nbsp;Mba hizorantsika manaraka Azy,<br />
&nbsp; &nbsp; &nbsp;I Si&ocirc;na manko no loharano&nbsp;<br />
&nbsp; &nbsp; &nbsp;Ipoiran&rsquo;ny Teniny sy ny Lal&agrave;ny.&rdquo;</p>

<p>4.- Ny Tompo hampihavana ny vahoaka<br />
&nbsp; &nbsp; &nbsp;Hitsara ireo adin&rsquo;ny firenena ;<br />
&nbsp; &nbsp; &nbsp;Hov&agrave;na ny sabatra ho fangady,<br />
&nbsp; &nbsp; &nbsp;Ny lefona ho antsy fijinjana.</p>

<p>5.- Ho foana tokoa ny adim-pirenena,<br />
&nbsp; &nbsp; &nbsp;Hitsahatra koa ny fianarana ady.<br />
&nbsp; &nbsp; &nbsp;Tongava ianareo terak&rsquo;i Jak&ocirc;ba<br />
&nbsp; &nbsp; &nbsp;Hat&oacute;ny ny Fahazavan&rsquo;ny Tompo.</p>

<p>6.- Hanatona hidera ny Ray isika,<br />
&nbsp; &nbsp; &nbsp;Fa Avo sy Masina indrindra Izy ;<br />
&nbsp; &nbsp; &nbsp;Nambarany antsika ny sitrapony,<br />
&nbsp; &nbsp; &nbsp;Ho masina tsy hanan-tsiny isika.</p></body></html>