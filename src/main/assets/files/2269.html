<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 195</i></li></ul><p class='auteur'><i>(Joseph Justin)</i></p><p>Noely, Noely, Teraka anio ny Tompontsika, <br />Noely, Noely, tonga ilay nandrasantsika, .</p><p>Teraka anio ny Tompo, ao Betlehema, <br />Tananan’i Jôdà, teraka anio ny Mesia.</p><p>Mifalia ry vahoaka, vahoakan’Israely;<br />Tonga mpanavotra antsika, mifalia isika !</p><p>Ô ry mponin’ny Nosy : « teraka anio ny Mesia »<br />Izy no Emanoela, Andriamanitra eto amintsika.</p><p>Tapitra anio tokoa, ny andron’ny fampahoriana, <br />Fa tonga ny famonjena, olona afaka isika.</p><p>Araka ny efa voalazany, voalazan’ireo Mpaminany, <br />Ho avy ny Mesia, miravoa isika.</p><p>Hoy ny Anjely any an-tsaha, <br />Miantso amin’ny feo mahery manao hoe :<br />« Voninahitra anie ho an’Andriamanitra, <br />Any amin’ny Avo indrindra, <br />Ary fiadanana ho an’ny olona, ety ambonin’ny tany ».</p><p>Taloha dia tamin’ny alalan’ny vavan’ny Mpaminany <br />No nitenenan’Andriamanitra tamin’ny olona.<br />Fa ankehitriny kosa, dia amin’ny alalan’ny Zanany.</p><p></body></html>