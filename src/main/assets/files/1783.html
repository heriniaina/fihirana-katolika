<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 735</i></li><li style="color: red;"><b>Vavaka sy Hira</b> <i>p. 505</i></li><li style="color: red;"><b>Fihirana Vaovao</b> <i>p. 408</i></li></ul><p>1 Tsara loatra endrey ny anjarantsika,<br />
&nbsp;Efa navotan&#39;ny batemy isika,<br />
&nbsp;Efa nand&agrave; an&#39;i Satana:<br />
&nbsp;&#39;Zao lalana alehantsika izao<br />
&nbsp;No lalana ety, be sakana, be ady.<br />
&nbsp;<br />
<strong>Aleo mandroso,</strong><br />
<strong>Aleo mandroso</strong><br />
<strong>Toy izay miverin-ko may</strong>. (indroa)<br />
&nbsp;<br />
2 Lalana mahatoky tokoa izany,<br />
&nbsp;Tsy miovaova fa lalam-bato,<br />
&nbsp;Sady hatrizay ela izay:<br />
&nbsp;I Piera mbola mitarika antsika,<br />
&nbsp;Izy no manana ny lakilen&#39;ny lanitra.<br />
&nbsp;<br />
3 Raha reraka na azon&#39;ny tahotra<br />
&nbsp;Na enjehin&#39;ny demony isika,<br />
&nbsp;Aza misy mamoy fo:<br />
&nbsp;Ny nofo masina, ny ran&#39;i Jesoa<br />
&nbsp;No herin&#39;ny malemy sy fiainana.<br />
<br />
&nbsp;</p></body></html>