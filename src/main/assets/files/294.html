<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 112</i></li><li style="color: red;"><b>Fihirana Hasina</b> <i>p. 546</i></li><li style="color: red;"><b>Vavaka sy Hira</b> <i>p. 687</i></li><li style="color: red;"><b>Fihirana Vaovao</b> <i>p. 395</i></li></ul><p>1 - Jereo tsara an-tampon&#39;i Kalvery<br />
Jesoa mijaly sy mahafoy ny ainy.<br />
Jereo tsara Maria be alahelo<br />
Mitomany mibanjina Azy. (2)<br />
&nbsp;<br />
Fiv :<br />
<strong>Mpanjakan&#39;ny martiry, ny fahotanay ratsy<br />
No mampijaly Anao toy izao :<br />
Miombona alahelo aminao izahay,<br />
Mifona, mivalo, mba iantrao &#39;zahay.<br />
&nbsp;</strong><br />
2 - Maria mahita ny fehiloha tsilo,<br />
Sy miaramila mikapoka an&#39;i Jesoa<br />
Ary kapaoty fanarabiana Azy :<br />
Alahelo tsy hay lazaina. (2)<br />
&nbsp;<br />
3 - Indro i Jesoa madiva hiala aina<br />
Manopy maso ity Reny malala :<br />
Reniny kosa, am-pijerena Azy<br />
Hila ho faty, fa maty i Jesoa. (2)<br />
&nbsp;<br />
4 - Rahona mainty, rahom-pahafatesana<br />
Manaron-tava ilay Virjiny masina;<br />
Ary lefona natsindrona an&#39;i Jesoa<br />
Maninteraka ny fony koa. (2)</p>

<p>5 - Inty ambany hazofijaliana<br />
I Maria Reny miampofo an&#39;i Jesoa:<br />
Moa misy alahelo toy izany?<br />
Manat&ograve;na hiaraka ory. (2)</p>

<p>6 - Aoka isika zanany hitomany,<br />
Hanatona azy, hitsotra sy hifona,<br />
Ary hanala alahelo ny Reny<br />
Amin&#39;ny fitiavana azy. (2)</p></body></html>