<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 102</i></li><li style="color: red;"><b>Fihirana Hasina</b> <i>p. 55</i></li><li style="color: red;"><b>Vavaka sy Hira</b> <i>p. 663</i></li><li style="color: red;"><b>Fihirana Vaovao</b> <i>p. 19</i></li></ul><p><strong>Arotsahy re, &ocirc; ry lanitra &ocirc;,<br />
ny andonao mpamelombelona ;<br />
mba iraho re, Andriamanitra &ocirc;,<br />
&#39;Lay Zanakao mpamonjy anay.</strong></p>

<p>&nbsp;<br />
1- Aza tafahoatra ny hatezeranao,<br />
aza dia tsaroana ny helokay, ry Tompo ;<br />
I Si&ocirc;na anie, ry Tompo, zary efitra,<br />
&#39;Lay Jerosalema nankalazana Anao.<br />
&nbsp;<br />
2- Rakotry ny ota ka menatra izahay,<br />
entin-drendrarendra toa ravin-kazo maina ;<br />
fa ny tavanao, ry Tompo, dia nafeninao,<br />
ka ny helokay no sisa anjaranay.<br />
&nbsp;<br />
3- Mba jereo, ry Tompo, ny fahorianay,<br />
ka iraho hatrany ilay halefanao,<br />
ny Mesia Zanak&#39;ondry sady Tomponay :<br />
Izy no hamaha ireto fatotray.<br />
&nbsp;<br />
4- Mion&ograve;na ihany, &ocirc; ry vahoakako,<br />
efa mby akaiky ny famonjena anao ;<br />
dia nahoana re no ory toa mamoy fo?<br />
&#39;Zaho anie no Tompo Andriamanitrao.<br />
&nbsp;</p></body></html>