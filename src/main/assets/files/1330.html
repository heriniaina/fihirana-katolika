<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 355</i></li><li style="color: red;"><b>Fihirana Hasina</b> <i>p. 401</i></li><li style="color: red;"><b>Vavaka sy Hira</b> <i>p. 445</i></li><li style="color: red;"><b>Fihirana Vaovao</b> <i>p. 246</i></li></ul><p><strong>Ankohonan&#39;Andriamanitra isika</strong>! <em>(Ef. 2, 13-16)</em><br />
&nbsp;<br />
1 Fa hatramin&#39;izao &#39;nareo izay lavitra fahiny<br />
&nbsp;Dia nanjary tonga akaiky noh&#39;ny ran&#39;i Jesoa.<br />
&nbsp;Avy amin&#39;izy Tompo e ny fihavanantsika!<br />
&nbsp;Fa isika tsy niombona, nakambany ho iray.<br />
&nbsp;<br />
2 Ka ny nofony aman-drany no nentiny nandrava<br />
&nbsp;Ilay efitra nizara dia ny fankahal&agrave;na.<br />
&nbsp;Avy amin&#39;izy Tompo e ny fihavanantsika!<br />
&nbsp;Ka nofoanany ny didy sy ny fomba aman-dal&agrave;na.<br />
&nbsp;<br />
3 Fa na Jiosy manko isika na hafa firenena,<br />
&nbsp;Efa sitrany ho iray sy ho olom-baovao.<br />
&nbsp;Tena mihavana amy Ray &#39;zao isika roa tonta,<br />
&nbsp;Fa nakambany ho iray tamin&#39;ny Hazofijaliana.<br />
&nbsp;<br />
4 Io no nentiny nandrava izay nampifankahala;<br />
&nbsp;Ary izy Tompo ihany no ahafahantsika,<br />
&nbsp;Hifanatrika amy Ray, dia isika roa tonta,<br />
&nbsp;Ao amin&#39;ny Fanahy mampivondrona ho iray.<br />
&nbsp;<br />
5 Avy amin&#39;izy Tompo e ny fihavanantsika!<br />
&nbsp;Tsy vahiny intsony isika na olona manjeny,<br />
&nbsp;Havantsika ny olomasina ary tompon-tany isika:<br />
&nbsp;Ankohonan&#39;Andriamanitra isika hatram&#39;izao!<br />
&nbsp;</p></body></html>