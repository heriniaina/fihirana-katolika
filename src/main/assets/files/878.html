<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 102</i></li><li style="color: red;"><b>Vavaka sy Hira</b> <i>p. 559</i></li><li style="color: red;"><b>Fihirana Dera</b> <i>p. 143</i></li></ul><p>1 Raha mibanjina ny lanitrao aho, ry Tompo,<br />
<span style="font-size:inherit">&nbsp;Dia variambariana izany saiko;</span><br />
<span style="font-size:inherit">&nbsp;Ka mientan-kafaliana ny fanahiko</span><br />
<span style="font-size:inherit">&nbsp;Raha mibanjina ny lanitrao.</span></p>

<p><strong>&Ocirc; ry lanitra &ocirc;, &ocirc; ry lanitra &ocirc;,</strong><br />
<strong>Mihobia, mifalia, ry tany aman-danitra:</strong><br />
<strong>Derao Andriamanitra. Amen, aleloia!</strong></p>

<p>2 Indro hitako eny an-danitra eny ny anjely<br />
<span style="font-size:inherit">&nbsp;Sady miramirana izy ireny;</span><br />
<span style="font-size:inherit">&nbsp;Ary ireo mpanompon-Janahary miran-tava</span><br />
<span style="font-size:inherit">&nbsp;Feno haravoana lalandava.</span></p>

<p><span style="font-size:inherit">3 Ny ray aman-dreny sy ny zoky sy ny zandry</span><br />
<span style="font-size:inherit">&nbsp;&#39;Zay nandao ahy tsy nahandry,</span><br />
<span style="font-size:inherit">&nbsp;Ka miala sasatra ny asa teto an-tany,</span><br />
<span style="font-size:inherit">&nbsp;Dia miantso ahy mba hankany.</span></p></body></html>