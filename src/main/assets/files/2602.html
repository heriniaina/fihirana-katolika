<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 326</i></li><li style="color: red;"><b>Ankalazao ny Tompo</b> <i>p. 52</i></li></ul><p><strong>Tongava, tongava anoloan&#39;ny Tompo amin-karavoana.</strong></p>

<p><em>(Sal. 94)</em></p>

<p><strong>Ry vahoaka voafidy,</strong><br />
<strong>Voafidin&#39;Andriamanitra,</strong><br />
<strong>Avia hitsaoka ny Tompo,</strong><br />
<strong>An&#39;ilay Filoha sy Mpiandry anao</strong>.<br />
&nbsp;<br />
1 Avia mifalia ka hobio ny Tompo,<br />
&nbsp;Ilay vatolampy sy vonjintsika.<br />
&nbsp;<br />
2 Andeha mankeo anoloany hisaotra,<br />
&nbsp;Hihira sy hiantsa ary hankalaza azy.<br />
&nbsp;<br />
3 Fa izy Andriamanitra sady Tompo,<br />
&nbsp;Mpanjakan&#39;ireo andriamani-kafa.<br />
&nbsp;<br />
4 Ny atin&#39;ny tany eo am-pelatanany,<br />
&nbsp;Ny tampon&#39;ny vohitra azy koa.<br />
&nbsp;<br />
5 Nataony ka azy ny ranomasina,<br />
&nbsp;N&#39;tanety azy koa fa asan-tanany.<br />
&nbsp;<br />
6 Avia miondreha ary miankohofa<br />
&nbsp;Hitsaoka ilay Tompo nanao antsika.<br />
&nbsp;<br />
7 Fa izy no tena Andriamanitsika,<br />
&nbsp;Isika vahoaka sy ondry fiandriny.<br />
&nbsp;<br />
8 Hihaino azy ve ianareo anio?<br />
&nbsp;Fa izao no ambarany sy lazainy:<br />
&nbsp;<br />
&nbsp;9 Aza dia mafy fo toy ny tany an&#39;efitra,<br />
&nbsp;Toy ny tany Mas&agrave; sy tany Meriba.<br />
&nbsp;<br />
10 Ny razanareo dia nitsapa ahy!<br />
&nbsp;Kanefa nahita ny asa vitako.<br />
&nbsp;<br />
11 &#39;Ty taranaka ity efapolo taona<br />
&nbsp;Dia nahatofoka ahy, nahatezitra ahy.<br />
&nbsp;<br />
12 Vahoaka mpaniasia tokoa ity,<br />
&nbsp;Tsy mety hahalala ny tena lalako;<br />
&nbsp;<br />
13 Koa tezitra aho ka nianiana<br />
&nbsp;F&#39;ireto tsy hiadana miaraka amiko.<br />
&nbsp;<br />
14 &#39;Ndeha isika hisaotra ny Tompontsika,<br />
&nbsp;Ny Ray be fitia &#39;zay nifidy antsika.<br />
&nbsp;<br />
15 Ny Zanany nentiny niantso antsika,<br />
&nbsp;Fanahiny kosa nomeny antsika!</p></body></html>