<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 100</i></li><li style="color: red;"><b>Vavaka sy Hira</b> <i>p. 257</i></li><li style="color: red;"><b>Fihirana Hasina</b> <i>p. 203</i></li><li style="color: red;"><b>Fihirana Dera</b> <i>p. 188</i></li><li style="color: red;"><b>Fihirana Vaovao</b> <i>p. 153</i></li></ul><p>Sas :<br />
Ianareo mpianatro no fahazavan&#39;izao tontolo izao e,<br />
Ianareo mpianatro no fahazavan&#39;izao tontolo izao, hoy ny Tompo.&nbsp; <em>(Mt. 5, 14)</em></p>

<p><em>(Sal. 18a)</em></p>

<p>1 - Ny lazan&#39;ny Tompo ambaran&#39;ny lanitra,<br />
Ny asany kosa tor&igrave;n&#39;ny habakabaka ;<br />
Ny andro milaza amin&#39;ny andro manaraka,<br />
Ny alina indray mitantara amin&#39;ny alina.<br />
&nbsp;<br />
2 - Tsy teny lazainy, tsy volana ambarany,<br />
Tsy feo mba manako horenesin&#39;ny sofina :<br />
Kanefa dia tsinjo eran-tany ny baikony,<br />
Miely tsy tana ny hafatra entiny.<br />
&nbsp;<br />
3 - Jereo ny masoandro nomeny hilasiana,<br />
Dia ny ranomasina izay midadasika ;<br />
Ka nony miseho izy toy ny mpampakatra,<br />
Mifaly toa olom-pandresy eny an-dalany.<br />
&nbsp;<br />
4 - Ka ny iandohany dia any atsinanana,<br />
Fa ny hilentehany kosa any andrefana ;<br />
Dia indro henika azy ny tany aman-danitra<br />
Ka samy mandray ny hafanana apariakany.<br />
&nbsp;<br />
5 - Andeha isika hisaotra ny Tompon&#39;ny lanitra,<br />
Ny Ray izay nanao ny masoandro amy toerany,<br />
Ny Zanaka izay masoandro nirahiny<br />
Hanilo an&#39;ireo izay mandray ny Fanahiny.</p></body></html>