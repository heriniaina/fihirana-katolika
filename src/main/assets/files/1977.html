<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Karine Dera</b> <i>p. 432</i></li><li style="color: red;"><b>Antsao ny Tompo</b> <i>p. 83</i></li></ul><p>Mahasambatra kokoa ny manome.<br />
Noho ny mandray &egrave; ! sambatra e !</p>

<ol>
	<li>Iriko dia iriko tokoa, hoy ny Tompo<br />
	Ny hifankatiavanareo mpianatro ;<br />
	Valala iray aza ifanapaho,<br />
	Zarao soa ireo madinika,<br />
	Aza miandry ho vonton-karena.<br />
	Fa anio ihany dia mizar&agrave; !<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Fa n&#39;iza n&#39;iza hanome<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Rano mangatsiaka eran&#39;ny kaopy monja,<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Mba hosotroin&#39;ny anankiray<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Amin&rsquo;ireo madinika indrindra,<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tsy mba ho very valisoa.</li>
	<li>Izay mamafy kely dia hijinja kely,<br />
	Izay mamafy be hijinja be,<br />
	Samia manao izay efa nokasainy,<br />
	Tsy amin&#39;alahelo na an-tery,<br />
	Satria ny manome an-kafaliana<br />
	No sitrak&#39;Andriamanitra.<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Lazaiko marina aminareo<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; F&#39;isaky ny manao izany ianareo,<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tamin&#39;ny anankiray amin&#39;ireto<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zandriko kely indrindra ireto,<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dia nanao izany tamiko.</li>
	<li>Raha tianareo loatra ny ainareo<br />
	Dia izay ange no hahavery azy,<br />
	F&#39;izay mankahala ny ainy kosa,<br />
	Amin&#39;izao fiainana izao<br />
	Dia ho afaka hitahiry azy.<br />
	Ho amin&#39;ny fiainana mandrakizay.<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Samy efa nomen&#39;Andriamanitra soa,<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ka mba mahaiza mizara tsara !<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tsy misy manam-pitiavana lehibe,<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Noho ny mahafoy ny ainy ho an&#39;ny hafa.<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izaho no fianarana ho anareo.</li>
</ol></body></html>