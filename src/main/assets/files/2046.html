<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Karine Dera</b> <i>p. 543</i></li><li style="color: red;"><b>Antsao ny Tompo</b> <i>p. 171</i></li></ul><p>Md Maurice, mpiaro mafatoky anay,<br />
No iarahanay misaotra anao, Zanahary !<br />
Ny R&agrave; nalatsany, nafoiny ho Anao teto an-tany<br />
No lasa zezika nampitsiry sy nampanjary !</p>

<p>1 - Mpanjakan&#39;i Teba namoaka didi-miaramila<br />
&nbsp; &nbsp;&nbsp;Ka i Maurice no natsangany ho filoha<br />
&nbsp; &nbsp;&nbsp;Dia niseho ho vonon-kanaiky ireto miaramila<br />
&nbsp; &nbsp;&nbsp;Ka nomena alalana hanao veloma havan-tiana</p>

<p>2- Niala tany Teba izy ireo ka tonga tany Gaola<br />
&nbsp; &nbsp;&nbsp;Mafy ny didiny ka nahavokatra fandresena<br />
&nbsp; &nbsp;&nbsp;Nampanao sorona ny mpanjaka noho ny hafaliany<br />
&nbsp; &nbsp;&nbsp;Sorona amy sampy no hany mba takatry ny sainy.</p>

<p>3- Baikon&#39;ny mpanjaka ho tanterahina hatrany !<br />
&nbsp; &nbsp;&nbsp;Tsy izany, ry Mpanjaka, fa kristianina izahay !<br />
&nbsp; &nbsp;&nbsp;Aleonay ho vonoina noho ny finoana,<br />
&nbsp; &nbsp;&nbsp;Toy izay ho velona, kanefa diso fanompoana.</p>

<p>4- Raha tsy manaiky ianareo, dia ho tapahin-doha !<br />
&nbsp; &nbsp;&nbsp;Tsy manaiky anao izahay, fa manana Filoha !<br />
&nbsp; &nbsp;&nbsp;Kristy Tompo nilanja ny Hazofijaliana<br />
&nbsp; &nbsp;&nbsp;Sy namoy ny ainy ho famonjena ny olon-tiana</p>

<p>&nbsp;5- Tezitra ny Mpanjaka: nampamono ireo miaramila<br />
&nbsp; &nbsp;&nbsp;&nbsp;Tao Saint Maurice tamin&#39;izay dia nisy r&agrave; mandriaka !<br />
&nbsp; &nbsp;&nbsp;&nbsp;Vokatr&#39;izany: nandresy ny mpiaro anay !<br />
&nbsp; &nbsp;&nbsp;&nbsp;Iaraha-mankalaza ny Voninahitry ny Mpahary !</p>

<p>6- Feno zato taona nanombohan&#39;ireo misionera<br />
&nbsp; &nbsp;&nbsp;Isaoranay Andriamanitra Ray nikarakara<br />
&nbsp; &nbsp;&nbsp;Feno zato taona ka mba mila fankalazana<br />
&nbsp; &nbsp;&nbsp;Misaotra Zanahary fa manao Jobilin-kazavana !</p></body></html>