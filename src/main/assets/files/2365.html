<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 354</i></li><li style="color: red;"><b>Fihirana Vaovao</b> <i>p. 290</i></li><li style="color: red;"><b>Ankalazao ny Tompo</b> <i>p. 393</i></li><li style="color: red;"><b>Fihirana Vaovao</b> <i>p. 290</i></li><li style="color: red;"><b>Ankalazao ny Tompo</b> <i>p. 354</i></li><li style="color: red;"><b>Ankalazao ny Tompo</b> <i>p. 393</i></li></ul><p><strong>Zanak&#39;Andriamanitra ny Zanakao, ry Maria<br />
Ny taranaka rehetra miantso anao hoe <em>sambatra</em>.</strong></p>

<p>1. Fomba ahoana no hitokisana ny Tenin&#39;Ilay Avo<br />
&nbsp; &nbsp; Fa hitera-dahy ianao, tsy noho ny sitrapon&#39;ny nofo?<br />
&nbsp; &nbsp; Nefa ianao tsy mba nila famantarana fa nino.</p>

<p>2. Telopolo taona feno, tsy mba nisy mpahalala<br />
&nbsp; &nbsp; No niarahan&#39;i Jesoa taminao, ry Maria,<br />
&nbsp; &nbsp; Nefa ianao nino Azy ho Mpamonjy ny olombelona.</p>

<p>3. Fa niaritra ny mafy tamin-Janakao ianao<br />
&nbsp; &nbsp; Raha nenjehin&#39;ireo Jody lohandohan&#39;ny mpisorona,<br />
&nbsp; &nbsp; Nefa ianao nino Azy ho Mpanjakan&#39;i Israely.</p>

<p>4. Hitanao ny Zanakao, izay niampatra sy maty,<br />
&nbsp; &nbsp; Tsy mba very toky ianao niandrandra fitsanganana.<br />
&nbsp; &nbsp; Ary ianao nino Azy ho &#39;lay Zanak&#39;Andriamanitra.</p></body></html>