<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 234</i></li><li style="color: red;"><b>Ankalazao ny Tompo</b> <i>p. 217</i></li><li style="color: red;"><b>Vavaka sy Hira</b> <i>p. 362</i></li><li style="color: red;"><b>Fihirana Hasina</b> <i>p. 260</i></li><li style="color: red;"><b>Fihirana Vaovao</b> <i>p. 256</i></li></ul><p><strong>Izay mamboly e, sy izay manondraka</strong><br />
<strong>Dia tsinontsinona avokoa e,</strong><br />
<strong>Satria ny Tompo ihany</strong><br />
<strong>No mampitsimoka ny voa</strong>.<em>(1. Kor. 3, 7)</em></p>

<p><em>(Sal. 126)</em><br />
&nbsp;<br />
1 Raha tsy ny Tompo no manorina ny trano e,<br />
&nbsp;Zary miasa foana &#39;zay manorina azy ireny;<br />
&nbsp;Raha tsy ny Tompo no miaro ny tan&agrave;na e,<br />
&nbsp;Zary miandry foana ny mpiambina mitily.<br />
&nbsp;<br />
2 Eny, sasa-poana ianareo miari-tory,<br />
&nbsp;Taitra vao maraina nefa zara raha mba voky.<br />
&nbsp;Hafa ny olon-tiany, fa matory tsy manahy;<br />
&nbsp;Mbola eo am-pandriana dia tolorany sakafo.<br />
&nbsp;<br />
3 Indro koa ny zanaka fa lova avy amy Tompo,<br />
&nbsp;Valisoa tokoa anie &#39;reo menaky ny aina!<br />
&nbsp;Hery ny tsip&igrave;ka eny an-tanana mpiady,<br />
&nbsp;Hery koa ny zanaky ny fahatanorana!<br />
&nbsp;<br />
4 Sambatra &#39;zay nahafeno kotra tam&#39;ireny,<br />
&nbsp;Sambatra satria mahazo toky fa handresy:<br />
&nbsp;Tsy hitsanga-menatra raha misy fahavalo,<br />
&nbsp;Hiharihary marina tokoa ny fandreseny!<br />
&nbsp;<br />
5 Saotra no atolotra ny Ray miahy antsika,<br />
&nbsp;Dera ho an&#39;ny Zanaka &#39;zay eo anivontsika:<br />
&nbsp;Ary ny Fanahy &#39;zay itsofan-drano antsika,<br />
&nbsp;Aoka hoderaina amin&#39;ny asa vitantsika.<br />
&nbsp;</p></body></html>