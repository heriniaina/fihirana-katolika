<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 650</i></li><li style="color: red;"><b>Vavaka sy Hira</b> <i>p. 306</i></li></ul><p><strong>Ny hatsaran-tarehin&#39;</strong><br />
<strong>Ny Tompo Andriamanitra</strong><br />
<strong>Avy amin&#39;i Si&ocirc;na.</strong></p>

<p><em>(Sal. 79)</em><br />
&nbsp;<br />
1 Ry Mpiandry an&#39;i Israely, henoy ny vavakay;<br />
&nbsp;Ny herinao fohazy, avia hamonjy anay.<br />
&nbsp;<br />
2 Rahoviana re, ry Tompo, no hiala aminay<br />
&nbsp;Ny hatezeranao, ry Tompo, ry Iaveh?<br />
&nbsp;<br />
3 Fa mofon-dranomaso no mofo haninay;<br />
&nbsp;Amindrao fo &#39;zahay, &#39;zahay vahoakanao.<br />
&nbsp;<br />
4 Ry Andriamanitray &ocirc;, antsoy re &#39;zahay;<br />
&nbsp;Ny tavanao endre hihiratra aminay.<br />
&nbsp;<br />
5 Nofoananao daholo ny voly an-taninay;<br />
&nbsp;Ireo olon-kafa nasolonao anay.<br />
&nbsp;<br />
6 Ry Andriamanitray &ocirc;, avia, miverena;<br />
&nbsp;Tsimbino sy tsinjovy ity vahoakanao.<br />
&nbsp;<br />
7 Fa tsy handao anao intsony re &#39;zahay,<br />
&nbsp;Satria velominao &#39;zahay fa miantso anao.<br />
&nbsp;<br />
8 Ny laza sy ny dera, ho anao mandrakizay<br />
&nbsp;Andriamanitray, ao amn&#39;ny Trinite.</p></body></html>