<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 659</i></li><li style="color: red;"><b>Vavaka sy Hira</b> <i>p. 803</i></li><li style="color: red;"><b>Ankalazao ny Tompo</b> <i>p. 486</i></li></ul><p>1 Ny vary afafy, hoy i Jesoa,<br />
&nbsp;Dia natao hamelona aina ny fitsiriny,<br />
&nbsp;Ka tsy maintsy tafaverina ao anaty tany aloha,<br />
&nbsp;Izay vao afaka hitsimoka!<br />
&nbsp;Ary moa tsy nanambara taminao va i Jesoa,<br />
&nbsp;Fa ny fasana hilevenany,<br />
&nbsp;Telo andro monja ihany no hihazona ny nofony,<br />
&nbsp;Fa fiainan-tsy ho lo no nitrebona avy tao.<br />
&nbsp;<br />
2 Ity tsimoka ity<br />
&nbsp;Dia natao hamelona aina ny salohiny,<br />
&nbsp;Ka tsy maintsy mbola hongotana<br />
&nbsp;Eny an-taniketsa aloha,<br />
&nbsp;Izay vao afaka hamokatra!<br />
&nbsp;Ary moa tsy nanambara taminao va i Jesoa,<br />
&nbsp;Fa ny tenany hofongorana,<br />
&nbsp;Sy hoesorina tsy hisy ety an-tanintsika velona,<br />
&nbsp;Ka ny fanjakan&#39;ny Ray, tamin&#39;izay no nitokanana.<br />
&nbsp;<br />
3 Ary ity salohy ity<br />
&nbsp;Dia natao hamelona aina ny olombelona,<br />
&nbsp;Ka tsy maintsy hovelezina ary taomina an-tan&agrave;na<br />
&nbsp;Izay vao hoentina hozaraina!<br />
&nbsp;Ary moa tsy nanambara taminao va i Jesoa,<br />
&nbsp;Fa ny tenany hokapohina,<br />
&nbsp;Sy hoentina hovonoina dia hitsangana ho velona,<br />
&nbsp;Ka ny vatana aman-drany ho an&#39;ny firenen-drehetra!</p></body></html>