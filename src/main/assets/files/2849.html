<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 0</i></li></ul><p>1. Matoria sombinaiko<br />
fa mafana ihany eto<br />
ny tontolo koa mangina,<br />
ary tony izay jerena!</p>

<p>2. Matoria sombinaiko<br />
any andro, any volana,<br />
mbola hamihina sy hitrotro<br />
ny ankizy kely Ianao!</p>

<p>3. Matoria sombinaiko<br />
amin&#39;izao anio izao<br />
aoka horotsiako Ianao,<br />
sy hosafosafoiko!</p>

<p><strong>Mifalia ianao, ry Maria,<br />
Renin&#39;ny Zanak&#39;Andriamanitra:<br />
Izy hampivondrona ireo firenena<br />
manerana ny tany<br />
hampihavana azy ireo.</strong></p>

<p>4. Matoria sombinaiko<br />
ny mpanjaka efa fantatro<br />
fa mitady hamono Anao...<br />
Fa Andriamanitra no miahy e!</p>

<p>5. Matoria sombinaiko<br />
fa ny rainao eto an-tany<br />
nofohazin&#39;ny Anjely...<br />
hitondra antsika any Ejipta!</p>

<p>6. Matoria sombinaiko<br />
fa tsy izao no fotoana<br />
hitoriana Fanjakana:<br />
mbola kely loatra Ianao!</p>

<p><strong>Mifalia ianao, ry Maria,<br />
Renin&#39;ny Zanak&#39;Andriamanitra:<br />
Izy hampivondrona ireo firenena<br />
manerana ny tany<br />
hampihavana azy ireo.</strong></p>

<p>7. Matoria sombinaiko<br />
etsy Ianao hampinonoiko<br />
any aoriana mbola hamahana<br />
vahoaka koa Ianao!</p>

<p>8. Matoria sombinaiko<br />
matoria eto am-pofoako;<br />
tsy mbola izao no atorianao<br />
amin&#39;ny Hazofijaliana!</p>

<p>9. Matoria sombinaiko<br />
mbola hihavana ny tany;<br />
na ny zaza bodo aza<br />
hilalao menarana</p>

<p><strong>Mifalia ianao, ry Maria,<br />
Renin&#39;ny Zanak&#39;Andriamanitra:<br />
Izy hampivondrona ireo firenena<br />
manerana ny tany<br />
hampihavana azy ireo.</strong></p></body></html>