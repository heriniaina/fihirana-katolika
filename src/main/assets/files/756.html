<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 793</i></li></ul>1 Ry olontsambatra tsaroana,<br>&nbsp;Vavolombelon'ny finoana,<br>&nbsp;Na dia natahotra ho faty:<br>&nbsp;Hita ho nisotro aleoko maty,<br>&nbsp;Ka tsy niahotra na kely,<br>&nbsp;Tsy nitaraina velively;<br>&nbsp;Loza raha matimaty foana,<br>&nbsp;(F'ianao) maty nijoro tam-pinoana.<br>&nbsp;<br><strong>Ry Jacques Berthieu,</strong><br><strong>Vavolombelona:</strong><br><strong>Ny fiainanao naneho</strong><br><strong>Finoana velona.</strong><br><strong>Ampio 'zahay</strong><br><strong>Mba hino ihany koa,</strong><br><strong>Hijoro ka hiray,</strong><br><strong>Fa mpianatr'i Jesoa.</strong><br>&nbsp;<br>2 Narovanao ireo vehivavy,<br>&nbsp;Tamin'ny Menalamba be fiavy;<br>&nbsp;Ianao niseho ho saro-piaro<br>&nbsp;No naharomotra ny maro,<br>&nbsp;Ka noratraina ianao,<br>&nbsp;Nanaovana ny tsy fanao.<br>&nbsp;Loza ny asan'i Satana,<br>&nbsp;(F'ianao) masina tsy isalasalana.<br>&nbsp;<br>&nbsp;&nbsp;&nbsp;&nbsp; Ry Ray be fitia:<br>&nbsp;&nbsp;&nbsp;&nbsp; Andriamanitray,<br>&nbsp;&nbsp;&nbsp;&nbsp; Ry Zanak'i Maria:<br>&nbsp;&nbsp;&nbsp;&nbsp; Jesoa Zokinay,<br>&nbsp;&nbsp;&nbsp;&nbsp; Misaotra anao tokoa,<br>&nbsp;&nbsp;&nbsp;&nbsp; Fa ny fanahinao<br>&nbsp;&nbsp;&nbsp;&nbsp; No niaro mba ho soa<br>&nbsp;&nbsp;&nbsp;&nbsp; Ity mpanomponao<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aleloia, aleloia!<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aleloia, aleloia!<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aleloia, aleloia!<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aleloia, aleloia!<br>&nbsp;<br>&nbsp;<br></body></html>