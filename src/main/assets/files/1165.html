<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 23</i></li><li style="color: red;"><b>Fihirana Hasina</b> <i>p. 276</i></li><li style="color: red;"><b>Vavaka sy Hira</b> <i>p. 418</i></li><li style="color: red;"><b>Ankalazao ny Tompo</b> <i>p. 149</i></li><li style="color: red;"><b>Fihirana Dera</b> <i>p. 297</i></li></ul><p><strong>Atrakao ny lohanareo fa efa antomotra</strong><br />
<strong>Ny vonjy ho anareo</strong>. <em>(Lk. 21, 25)</em></p>

<p><em>(Hab. 3, 2-4, 13-19)</em><br />
&nbsp;<br />
1 Efa henoko, Tompo &ocirc;, ny lazanao,<br />
&nbsp;Mampiaiky ahy ny zavatra vitanao:<br />
&nbsp;Mba havaozy izy ireny raha sitrakao<br />
&nbsp;Ka ho fantatr&#39;izao andronay izao!<br />
&nbsp;<br />
2 Fa na tezitra mafy aza manko ianao,<br />
&nbsp;Aza hadino, ry Tompo &ocirc;, ny miantra anay.<br />
&nbsp;Avy any Tem&agrave;na Andriamanitsika,<br />
&nbsp;He, ny Masina midina an&#39;i Par&agrave;na.<br />
&nbsp;<br />
3 Ka ny lazany hita eny an-danitra eny,<br />
&nbsp;Fiderana azy kosa no et&yacute; an-tany.<br />
&nbsp;Manjopiaka mamiratra ny hazav&agrave;ny;<br />
&nbsp;Eny an-tanany taratra manan-kery.<br />
&nbsp;<br />
4 Ny hamonjy no antony idinanao,<br />
&nbsp;Eny, hamonjy ny olom-boahosotrao;<br />
&nbsp;Koa ny tranon&#39;ny ratsy nongahanao,<br />
&nbsp;Na ny vato ijoroany aza afakao.<br />
&nbsp;<br />
5 Dia nasianao tsip&igrave;ka ny lehibeny,<br />
&nbsp;Ny filohany akofa naelinao:<br />
&nbsp;Ny mamono ny marina no hafaliany,<br />
&nbsp;Mba hamiravirany azy am-pierena.<br />
&nbsp;<br />
6 Ny soavaliny kanjo navarinao,<br />
&nbsp;Ka natelin&#39;ny rano mangeniheny.<br />
&nbsp;Raiki-tahotra loatra aho nandre izany,<br />
&nbsp;Ka ny molotro maina sy nihararetra.<br />
&nbsp;<br />
7 Dia ny taolako koa no nangorohoro,<br />
&nbsp;Ny famindrako lasa nivembena,<br />
&nbsp;Nefa indro aho miandry ilay andronao,<br />
&nbsp;Dia ny andro hamaliana ireo mpampahory.<br />
&nbsp;<br />
8 Am&#39;izany tsy hamontsina ny aviavy,<br />
&nbsp;Ny voalobony koa tsy hitondra voany,<br />
&nbsp;Ny &ocirc;livany zara raha hoe hamony,<br />
&nbsp;Eny an-tsaha tsisy vokatra hahavita taona.<br />
&nbsp;<br />
9 Ka ny ondry ao am-pahitra lany ritra,<br />
&nbsp;Ary ny omby ao am-bala tsy hisy intsony;<br />
&nbsp;Fa ny ahy dia ny Tompo no hafaliako,<br />
&nbsp;Ka miravo aho fa izy hamonjy ahy!<br />
&nbsp;<br />
10 Eny, tongotra serfa izao ny ahy,<br />
&nbsp;Mailamailaka er&yacute; aho mitety havoana,<br />
&nbsp;Voninahitra anie ho an&#39;ny Ray Mahery,<br />
&nbsp;Ho an&#39;ny Zanaka sy ny Fanahy Masina.<br />
<br />
<br />
<br />
&nbsp;</p></body></html>