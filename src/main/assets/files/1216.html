<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 531</i></li><li style="color: red;"><b>Fihirana Hasina</b> <i>p. 314</i></li><li style="color: red;"><b>Fihirana Vaovao</b> <i>p. 543</i></li></ul><p>1 Misy hafatra zary teny velona<br />
&nbsp;Napetraka ao am-pon &#39;ny olombelona,<br />
&nbsp;Mirakitra fitiavana tokoa,<br />
&nbsp;Hoenti-miaina satria teny soa;<br />
&nbsp;Niantefa tamiko ny bitsikao<br />
&nbsp;Hotanterahiko hatramin&#39;izao,<br />
&nbsp;Jesoa Tompo, hoy ianao teny an-dalako:<br />
&nbsp;Mitoera ao amin&#39;ny Fitiavako.<br />
&nbsp;<br />
2 Ny rantsana miaina amin&#39;ny fototra<br />
&nbsp;Mamelana no sady mamokatra;<br />
&nbsp;Ny Ray &#39;zay monina ato amiko:<br />
&nbsp;Ny sitrapony hatrany no sahaniko;<br />
&nbsp;Tsy misy raha mbola fitiavan-dehibe<br />
&nbsp;Mihoatra noho izay mahafoy ny ainy anie,<br />
&nbsp;Io no hany tsiambaratelo hafarako:<br />
&nbsp;Mitoera ao amin&#39;ny Fitiavako.<br />
&nbsp;<br />
3 Mitoera ao amin&#39;ny Fitiavako,<br />
&nbsp;Antsoiko hoe sakaiza ianao, fidiko,<br />
&nbsp;Tsy mpanompo intsony fa havako,<br />
&nbsp;Ho feno ao aminao ny hafaliako;<br />
&nbsp;Ireo teny izay naloaky ny vavako<br />
&nbsp;No hafatra tsy miova hatrizay,<br />
&nbsp;Ka mitoera ao amin&#39;ny Fitiavako,<br />
&nbsp;Dia&nbsp;honina aminao koa ny Ray.<br />
&nbsp;<br />
<strong>Ny Fanahinao e, Fanahin&#39;ny Fitia</strong><br />
<strong>Hivimbina ahy hatrany hizotra izany dia,</strong><br />
<strong>Hivelona isan&#39;andro et&yacute; an-tany et&yacute;</strong><br />
<strong>Hampita ny hafatrao, &ocirc; ry Kristy</strong>.<br />
&nbsp;</p></body></html>