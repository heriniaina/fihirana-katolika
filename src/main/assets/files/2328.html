<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 0</i></li></ul><p>1. Misy mpiandry omby mand&oacute;dona foana, eny re<br />
Ka solafaka ny omby, indraika aza potraka<br />
Ary araka izany, vao maika ikapohana</p>

<p>Ianao ry Jesoa, no mpiandry ondry tsara<br />
Ka ny ondry mandroso,&nbsp; tsy mila ahiana<br />
Izay vizana an-dala atao antsangory</p>

<p>Fa&nbsp;Ianao ry Jesoa, no mpiandry ondry tsara!</p>

<p>2. Misy mpiandry tsy mba mitarika, eny re<br />
Fa ny omby mivily, voatoraka vato<br />
Ka izay tambitamby tsy misy, fa kapoka!</p>

<p>Ianao ry Jesoa, no mpiandry ondry tsara<br />
Ny anarany hatrany no iantsoanao azy<br />
Sady fantany tsara ny feonao mpiandry</p>

<p>Fa&nbsp;Ianao ry Jesoa, no mpiandry ondry tsara!</p>

<p>3. Misy mpiandry omby izay misy manafika, eny re<br />
Avelany ny omby ho faohin&#39;ny mpangalatra,<br />
Fa ny ainy no&nbsp; avotanny, lasa mitsoaka</p>

<p>Ianao ry Jesoa, no mpiandry ondry tsara<br />
Miaramila amain-tsabatra hamatotra Anao,<br />
&quot;Izaho no ento, fa aza irreo ondriko&quot; (Jo. 18,&nbsp; 8 )</p>

<p>Fa&nbsp;Ianao ry Jesoa, no mpiandry ondry tsara!</p>

<p>4. Misy mpiandry omby raha maina ny andro, eny re<br />
Mitondra ny omby teren&#39;ny hafanana<br />
Mba ho any amin&#39;ny dobo fanala hetaheta</p>

<p>Ianao ry Jesoa, indreo ny ondrinao<br />
Samy main&#39;ny hetaheta mitady hosotroina<br />
Dia nomenao hogohiny ny Ranao Fiainana!</p>

<p>Fa&nbsp;Ianao ry Jesoa, no mpiandry ondry tsara!</p>

<p>5. Misy mpiandry raha sendra hanoanana, eny re<br />
Ka ny ahitra ringitra, maina, mariry<br />
Mividy mangahazo hanohanana ny omby</p>

<p>Ianao ry Jesoa, no mpiandry ondry tsara<br />
Ka sakafo omenao ny andian&#39;ondrinao<br />
Dia ilay&nbsp; vatanaoo tena Mofo Fiainana!</p>

<p>Fa&nbsp;Ianao ry Jesoa, no mpiandry ondry tsara!</p></body></html>