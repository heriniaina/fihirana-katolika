<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 221</i></li><li style="color: red;"><b>Fihirana Hasina</b> <i>p. 134</i></li><li style="color: red;"><b>Vavaka sy Hira</b> <i>p. 489</i></li><li style="color: red;"><b>Ankalazao ny Tompo</b> <i>p. 184</i></li><li style="color: red;"><b>Fihirana Dera</b> <i>p. 228</i></li></ul><p>1 Ny razantsika hendry sy lalim-pandinihana<br />
&nbsp;Nahalala sy niaiky fa mamy &#39;tony aina!<br />
&nbsp;Mirindra sy milamina ny misy manontolo<br />
&nbsp;Mandravaka an&#39;izany...&nbsp;&nbsp;Somambisamby ihany!<br />
&nbsp;Kristy no Fiadanana azo antoka ho antsika. (indroa)<br />
&nbsp;<br />
2 Ny razantsika hendry sy lalim-pandinihana<br />
&nbsp;Nahatsapa sy niaiky fa ao ny Zanahary,<br />
&nbsp;Mpandahatra toavina, fa mandamina hilanto<br />
&nbsp;Ny lanitra sy tany...&nbsp;Somambisamby ihany!<br />
&nbsp;Kristy no Hazavana izay nomen&#39;ny Ray antsika. (indroa)<br />
&nbsp;<br />
3&nbsp;Ny razantsika hendry sy lalim-pandinihana<br />
&nbsp;Nankamamy sy niaiky firaisan-kina mafy:<br />
&nbsp;Tsy ala ny hazo tokana, ka miara-misalahy,<br />
&nbsp;Tsy hisy hanoha riana... Sombambisamby ihany!<br />
&nbsp;Kristy no nandefa ny Fanahy hiraisantsika. (indroa)<br />
&nbsp;<br />
4&nbsp;Ny razantsika hendry sy lalim-pandinihana<br />
&nbsp;Nanantena sy niaiky&nbsp;Fanahy tsy ho faty,<br />
&nbsp;Tsy safotry ny fasana na haizina mikindro<br />
&nbsp;Ka afaka mitahy...&nbsp;Sombambisamby ihany!<br />
&nbsp;Kristy no tena Aina sady santatra ho antsika. (indroa)<br />
&nbsp;<br />
5 Ny razantsika hendry sy lalim-pandinihana<br />
&nbsp;Naminany lalandava fihaonambe mitohy;<br />
&nbsp;Satria ny faniriany tsy hisara-mianakavy<br />
&nbsp;Tsy lefy tao am-pony...&nbsp;Somambisamby ihany!<br />
&nbsp;Kristy no nanambara fa ny Ray no miandry antsika. (indroa)</p></body></html>