<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 682</i></li></ul><p><strong>Rendri-torimaso i Jesoa,</strong><br />
<strong>Dia ny torimasom-pahafatesana;</strong><br />
<strong>Nefa tafafoha indray,</strong><br />
<strong>Satria ny Tompo Andriamanitra Ray</strong><br />
<strong>No niankinany</strong>.<br />
&nbsp;<br />
1 Indrisy re, ry Tompo &ocirc;, ny hamaroan&#39;ny fahavaloko:<br />
&nbsp;Marobe ireo mitroatra, vonona hanohitra ahy,<br />
&nbsp;Marobe ireo milaza ny momba ahy manao hoe:<br />
&nbsp;&quot;Ho azy iny anie, rey olona, tena tsisy famonjena<br />
&nbsp;Eo anilan&#39;Andriamanitra!&quot;<br />
&nbsp;<br />
2 Fa ianao, Tompo &ocirc;, fa ianao no ampingako,<br />
&nbsp;Fa ianao no voninahitro, ka atrakanao ny lohako.<br />
&nbsp;Izaho miantso azy Tompo amin&#39;ny feo manakoako,<br />
&nbsp;Ary izy avy any am-bohiny, dia ilay vohi-manan-kasina,<br />
&nbsp;He, manoina ny antsoko.<br />
&nbsp;<br />
3 Ary izaho raha vao mandry dia rendri-torimaso:<br />
&nbsp;Dia mifoha miadan-tsaina,<br />
&nbsp;Fa izy Tompo no andry iankinako,<br />
&nbsp;Fa tsy misy atahorako ireo vahoaka an&#39;alinkisa<br />
&nbsp;Miahoaho manodidina, mirangaranga hatraiza hatraiza<br />
&nbsp;Mifofo ny aiko handevona ahy.<br />
&nbsp;<br />
4 Mitsang&agrave;na re, ry Tompo, mitsang&agrave;na hamonjy ahy:<br />
&nbsp;Ny fahavaloko rehetra nasianao tehamaina,<br />
&nbsp;Ary ireo mpanao ratsy, ararako ompana ny nifiny.<br />
&nbsp;Ny Tompo ihany hatrany hatrany,<br />
&nbsp;Ny Tompo ihany no Mpamonjy<br />
&nbsp;Mitsodrano ny vahoakany.<br />
&nbsp;<br />
5 Isaoranay ianao, ry Ray, fa tsy misy very anjara<br />
&nbsp;Izay miankina aminao, eny, isaoranay ianao;<br />
&nbsp;Isaoranay ianao, ry Zanaka, tsy nampandefitra ny marina;<br />
&nbsp;Isaoranay ianao, ry Aina, Fanahy mpiaro ny madinika<br />
&nbsp;Tsetsefan&#39;olona hatsembohana.</p></body></html>