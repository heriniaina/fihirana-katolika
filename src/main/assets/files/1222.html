<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 319</i></li><li style="color: red;"><b>Vavaka sy Hira</b> <i>p. 535</i></li><li style="color: red;"><b>Fihirana Vaovao</b> <i>p. 69</i></li></ul><p><strong>Vonjeo &#39;zahay, ry Tompo &ocirc;&nbsp;&nbsp;&nbsp;&nbsp;&nbsp;&nbsp;&nbsp;Vonjeo &#39;zahay e,</strong><br />
<strong>Manonja be ny ranomasina e&nbsp;&nbsp;&nbsp; Vonjeo &#39;zahay e,</strong><br />
<strong>Vonjeo &#39;zahay e,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vonjeo &#39;zahay e:</strong><br />
<strong>Aza avela ho very e, fa matoky anao.</strong><br />
&nbsp;<br />
1 Ny alina indro fa tamy, ny haizina efa mandrakotra:<br />
&nbsp;Irery izahay e!<br />
&nbsp;Ny rivotra mifofofofo, ny rano misamboaravoara<br />
&nbsp;Hitelina anay e!<br />
&nbsp;<br />
2 Mba miady anie ka mivoy, miezaka handresy ny onja...<br />
&nbsp;Ny lakana hazo marefo, ny rano tsaroana fa lalina...<br />
&nbsp;<br />
3 Marisika anie ny fanahy, ny nofo tsaroana fa osa...<br />
&nbsp;Matahotra loza sy aretina, indrindra ny fahafatesana...<br />
&nbsp;<br />
4 Manaloka ity tanindrazana ny haizin&#39;ny fankahalana...<br />
&nbsp;Ny vola no tena tompoina, manjaka ny fitiavan-tena...<br />
&nbsp;<br />
5 Ny voaangonao anie voaenjika sady ilaozana...<br />
&nbsp;Ny sambon&#39;ity Fiangonana atontan&#39;ny onja aman-drivotra...<br />
&nbsp;<br />
6 Ny rivotra mbola hisava, ny onja, tsy ela, hitony,<br />
&nbsp;Ry kely finoana!<br />
&nbsp;Tsarovy ny sambon&#39;i Piera: Izaho Jesoa Andriamanitra<br />
&nbsp;Eto aminareo e!<br />
&nbsp;</p></body></html>