<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 180</i></li></ul><p><strong>Mihobia, miantsà an'Andriamanitra , e ry vahoakany</strong></p>

<p><em>(Sal. 46)</em></p>

<p>Ry vahoaka rehetra, mitehafa tanana<br />
Miderà an'Andriamanitra amin'ny hobim-pifaliana!</p>

<p>Fa mahatahotra ny Tompo avo indrindra,<br />
Mpanjaka lehibe amin'ny tany tontolo!</p>

<p>Vahoaka maro, ataony ambaninay;<br />
fokom-pirenena ambany tongotray!</p>

<p>Izahay nofidiny ho lovany<br />
i Jakoba olon-tiany, ho reharehany.</p>

<p>Andriamanitra miakatra, arahina hoby<br />
ny Tompo misandratra amim-peon'anjomara.</p>

<p>Antsao Andriamanitra! Antsao!<br />
Antsao ny Mpanjakantsika! Antsao!</p>

<p>Fa mpanjakan'ny tany tontolo Andriamanitra:<br />
koa antsao amim-pirindrana!</p>

<p>Andriamanitra manjaka amin'ireo firenena<br />
Andriamanitra mitoetra am-piketrahany masina.</p>

<p>Andriam-bahoaka maro no mikambana<br />
amin'ny vahoakan'ny Andriamanitr'i Abrahama</p>

<p>fa Andriamanitra, Andriambaventin'ny tany,<br />
indro voasandratra ambony dia ambony!</p></body></html>