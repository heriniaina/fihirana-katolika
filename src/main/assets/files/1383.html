<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 661</i></li><li style="color: red;"><b>Fihirana Hasina</b> <i>p. 654</i></li><li style="color: red;"><b>Ankalazao ny Tompo</b> <i>p. 300</i></li></ul><p>1. Ny taranak&#39;olombelona<br />
Samy azom-pahotana, &ocirc; ry Ray<br />
Hontsa ianao nahita izany!<br />
&nbsp; &nbsp;Indro ianao nampanantena fa tarana-behivavy<br />
&nbsp; &nbsp;No hanamontsana tanteraka ny lohan&#39;ilay ratsy,<br />
Sy hitondra Famonjena.<br />
Hafaingano re ny fahatongavany! <em>(Jen. 1, 15)</em><br />
<br />
2. Fa ny firenen-drehetra<br />
Ndreo nanompo zava-poana eto an-tany<br />
Hontsa ianao nahita izany<br />
&nbsp; &nbsp;Indro ianao nampanantena fa taranak&#39;i Abrahma<br />
&nbsp; &nbsp;No voafidy ho fanasoavana ny firenen-drehetra<br />
Hanavotana &#39;zay mino.<br />
Hafaingano re ny fahatongavany! <em>(Jen. 12, 2-7, Gal. 3, 16)</em><br />
<br />
3. Fa ny zanak&#39;olombelona<br />
Tsy nahita &#39;zay homb&agrave;na, &ocirc; ry Ray<br />
Hontsa ianao nahita izany.<br />
&nbsp; &nbsp;Indro ianao nampanantena fa &#39;lay kintana mazava<br />
&nbsp; &nbsp;No fanilo &#39;zay hitarika amy l&agrave;lam-pah&#39;marinana<br />
Sy fiainan-tsisy fetra<br />
Hafaingano re ny fahatongavany! <em>(Mt. 2, 1-11, Jn. 14, 6)</em><br />
<br />
5. Fa ny zanak&#39;olombelona<br />
Niparitaka toa andry tsisy mpiandry.<br />
Hontsa ianao nahita izany!<br />
&nbsp; &nbsp;Indro ianao nampanantena fa taranak&#39;i Davida<br />
&nbsp; &nbsp;No hanangona ny ondry mba hiombona fitia<br />
Ao anaty vala iray.<br />
Hafaingano re ny fahatongavany!&nbsp;<em>(Mk. 6, 34 - Ez. 34 - Jn. 10&nbsp;</em><br />
<br />
5. Fa ny zanak&#39;olombelona<br />
Nanalavitra ny tavanao, ry Ray,<br />
Hontsa ianao nahita izany!<br />
&nbsp; &nbsp;Indro ianao nampanantena an&#39;ilay Emanoela<br />
&nbsp; &nbsp;Andriamanitra nomena hiarahan&#39;izy ireo,<br />
Tsy handao hatrany hatrany<br />
Hafaingano re ny fahatongavany!&nbsp;<em>(Iz. 7, 14; Mt. 1, 23)&nbsp;</em><br />
<br />
6. Fa ny zanak&#39;olombelona<br />
Tsy nihevitra hipoiran&#39;ny Mpamonjy.<br />
Hontsa ianao nahita izany!<br />
&nbsp; &nbsp;Indro ianao nampanantena fa Mpanjaka avy any ambony<br />
&nbsp; &nbsp;&#39;Lay hatera-behivavy amin&#39;ny herin&#39;ny fanahy<br />
Ka andrasana tsy miato.<br />
Hafaingano re ny fahatongavany! <em>(Dan. 7, 13-14)</em></p></body></html>