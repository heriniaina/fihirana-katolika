<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p>Misy toerana mangina,<br />
Any ambanivohitra any,<br />
Nofidinao hisehoana<br />
Hanafarana ity tany!</p>

<p><em>Ave, Ave, Ave, Maria<br />
Mino ny hafatra nataonao izahay<br />
Ry Maria &ocirc;!<br />
Mifona! Mivalo!<br />
Mamel&agrave; ny helokay, ry Jesoa &ocirc;!</em></p>

<p>Ity nosy izay mahantra,<br />
Feno ota sy haratsiana;<br />
Rakotra olona mpanota,<br />
Sady rakotra habibiana!</p>

<p><em>Ave, Ave, Ave Maria<br />
Samy mpihavana, mpiara-monina, indrisy!<br />
O ry Tompo &ocirc;!<br />
No miady! Mifandrafy!<br />
Mamindr&agrave; fo aminay, ry Jesoa &ocirc;!</em></p>

<p>Nitondranao hazavana<br />
Avy amin-janakao,<br />
Ka hanoro ny tontolo<br />
Izay tokony hatao!</p>

<p><em>Ave, Ave, Ave Maria<br />
Ny herinao sy ny fitiavanao no ilaina,<br />
Ry Mpamonjy!<br />
Arotsahy aminay!<br />
Hanavotana anay, ry Jesoa &ocirc;!</em></p>

<p>Ka tsy maintsy ho resena<br />
Ilay fitiavan-tena;<br />
Hiadiana mba ho tola:<br />
Tafahoatra ny fitiavam-bola</p>

<p><em>Ave, Ave, Ave Maria<br />
Matetika resin&#39;ny fakam-panahy izahay<br />
O ry Tompo &ocirc;!<br />
Mifona! Mivalo!<br />
Mivavaha ho anay, ry Maria &ocirc;</em></p></body></html>