<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 131</i></li></ul><p class='auteur'><i>(Marc sy Dieudonné)</i></p><p>Izao no teny nataon’ny Tompo :<br />« Na hihataka aza ny tendrombohitra a a !<br />Ka hihozongozona ny havoana a a !<br />Ny fitiavako tsy mba hiala aminao... »</p><p>Fantatro fa tia ahy Andriamanitra,<br />Niezaka namaly antsony aho.<br />Hasambarana feno miaraka amy Tompo,<br />Inty aho nanehoany ny fitiavany.</p><p>Izao no teny nataon’ny Tompo :<br />« Saro-bidy eo imasoko ianao, <br />Sy mendrika hohajaina, tia anao aho.<br />Aza matahotra fa momba anao aho ».</p><p>Andriamanitra toky, mahay mitia,<br />Mitady hatrany ny soa ho an’ny olona;<br />Mañitsy ny dia hizotra añy aminy,<br />Inty aho fa vono-kihaino azy !</p><p>Matoky ny Tompo ka nanolo-tena,<br />Izay mitantana sy mivimbina ahy.<br />Mahafaly ahy mamaly ny antsony,<br />Inty aho tiany natoroany làlana.</p><p>Andriamanitra tia ka miantso antsika,<br />Jesoa Zanany mañampy amin’izany,<br />Mandefa Fanahy ho fanilontsika,<br />Ahafantarantsika ny fitiavan’ny Ray.</p></body></html>