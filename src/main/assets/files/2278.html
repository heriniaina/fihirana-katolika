<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 203</i></li></ul><p><span style="font-size:inherit">&Ocirc;, &ocirc; ry alina e !</span><br />
<span style="font-size:inherit">&Ocirc;, ry alina tomaratra soa</span><br />
<span style="font-size:inherit">Sady alina mitondra haravoana,</span><br />
<span style="font-size:inherit">&Ocirc;, ry alina tsy manan-tsahala</span><br />
<span style="font-size:inherit">Sady alina masina indrindra.</span><br />
<span style="font-size:inherit">Ilay Pakan&rsquo;ny Tompo nahary,</span><br />
<span style="font-size:inherit">Ilay Pakan&rsquo;i Jesoa Mpamonjy,</span><br />
<span style="font-size:inherit">Ilay Pakan&rsquo;ny fiainana an-tany (in-2).</span><br />
<span style="font-size:inherit">Miravoa ry tany aman-danitra (in-2).</span></p>

<p>Tamin&rsquo;iny alina iny &ocirc; ! &ocirc; !<br />
Ilay Mpahary nampiposaka hazavana soa mamiratra<br />
Andriamanitra namorona ny zava-manan&rsquo;aina<br />
Izy Ray namolavola ny taranak&rsquo;olombelona<br />
Mba hizaka ny voary manontolo<br />
Sy hitondra izany feo<br />
Hiderana an&rsquo;Andriamanitra mahefa.</p>

<p>Tamin&rsquo;iny alina iny &ocirc; ! &ocirc; !<br />
Raha nanaiky i Abrahama fa hisorona ny zanany<br />
Dia nanohana azy mafy ny anjelin&rsquo;Andriamanitra<br />
Ary ondry lahy matavy no napetrany ho solony<br />
Nankato tanteraka izy sady nino, fa na maty aza<br />
Isaaka, mahatsangana azy ho velona ny Ray.</p>

<p>Tamin&rsquo;iny alina iny &ocirc; ! &ocirc;!<br />
Dia ny zanak&rsquo;Israely, sesitany tany Ejipta<br />
No nandao ity firenena nitondrany fahoriana<br />
&lsquo;Lay taranaka voafidy, &lsquo;lay nijaly nandevozina<br />
Fa mba hamonjen&rsquo;Izy Ray antsika izao<br />
Nandevozim-pahotana<br />
Dia nomeny ho fanavotana ny Zanany.</p>

<p>&Ocirc;, ry ran&rsquo;ny zanak&rsquo;ondry &ocirc;! &ocirc; !<br />
Raha naripaky ny anjely ireo matoan&rsquo;ny Ejipta<br />
Ka natentin&rsquo;ny antolan&rsquo;ny varavarany ianao<br />
Dia voaaro sy voavonjy ny tarank&rsquo;Israely.<br />
&lsquo;Zahay kosa mendrika ho faty<br />
Noho ny ota vitanay,<br />
Dia i Kristy namonjy anay tamin&rsquo;ny rany.</p>

<p>&Ocirc;, ry otan&rsquo;i Adama &ocirc;! &ocirc; !<br />
Nananjara lahy ianao tamin&rsquo;ny heloka rehetra<br />
Fa voaonitr&rsquo;Ilay Zanak&rsquo;Andriamanitra Mpanavotra<br />
Dia ianao no nazahoan&rsquo;ny rehetra ny Mpamonjy<br />
Ka dia mody hafaliana ny alahelo<br />
Sy diovina ny ota,<br />
Koa nihaona izao ny lanitra sy ny tany.</p>

<p>&Ocirc;, ry rano niampitana &ocirc;! &ocirc; !<br />
Eny nizara roa ianao, ary maina toy tanety<br />
Mba hizoran&rsquo;ny vahoaka izay navotanao fahiny<br />
Notarihin&rsquo;ilay rahona mazava manjopiaka<br />
&lsquo;Zahay kosa tamin&rsquo;ny ranon&rsquo;ny Batemy no nandray ny<br />
famonjena hahatonga anay ho zanak&rsquo;Andriamanitra.</p>

<p>&Ocirc;, ianao ry alina iny &ocirc; ! &ocirc; !<br />
Dia nahita ilay nijaly nofantsihina ianao<br />
Ilay maty fa nandresy ka nitsangana ho velona<br />
Eny sambatra ianao amin&rsquo;ny alina rehetra a !<br />
&Ocirc;, ry alina tsilovin-jiro izao<br />
Mankalaza anao izahay noho ilay Kristy fahazavana.</p>

<p>&Ocirc;, ry alina andrasana &ocirc;! &ocirc; !<br />
Eny ho avy toy mpangalatra i Kristy Jesoa<br />
Amin&rsquo;ilay mamatonalina tsy ampoizina hiverenany<br />
Hanafoana ranomaso, fahoriana mbamin&rsquo;ny haizina<br />
Miaraka Aminy izahay ankehitriny mba higoka dieny izao<br />
Ny hasambarana amin&rsquo;ny Ray.</p>

<p><em>(Christian TOMBO)</em></p></body></html>