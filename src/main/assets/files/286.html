<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 360</i></li><li style="color: red;"><b>Ankalazao ny Tompo</b> <i>p. 407</i></li></ul><p>1 - Tamin&#39;ny andro voalohany e,<br />
Dia lasa maraina koa,<br />
Lasa nankany amin&#39;ny fasana.</p>

<p>Lasa nankany amin&#39;ny fasana i Maria Madelenina ;</p>

<p>Kanjo indro tsy nampoiziny e,<br />
Fa nikipaka teo ny vato<br />
Nanarona ny atin&#39;ny fasana.</p>

<p>Nankaiza ny Tompo no midanadana ny fasana ? (in-2)</p>

<p>Dia lasa i Maria re e e,<br />
Lasa nankany amin&#39;ny mpianatra<br />
Nilaza ny zavatra hitany :</p>

<p>&quot; Nalain&#39;olona, ho aho i Jesoa Tompo Ka tsy fantatray izay nanaovany azy a !&quot; ( in- 2)</p>

<p>Fa nahoana re<br />
No fonenan&#39;ny maty a<br />
No itadiavana<br />
Ilay Tompon&#39;ny aina ?<br />
Aza hadino re<br />
Fa ny voa nafafy tsy maintsy maty,<br />
Raha tsy izany mitoetra eny foana<br />
Tsy hahita ny fahavelomana a. &nbsp;</p>

<p>2 - Izao no andro fitsanganana e<br />
Andresena ny fijaliana<br />
Tambin&#39;ny ota sy ny haizina.</p>

<p>Tambin&#39;ny ota sy ny haizina ny fahorian&#39;ny olombelona !</p>

<p>Izao no andro fitsanganana e<br />
Amelomana ny mpanota<br />
Matory amin&#39;ny fahafatesana.</p>

<p>Tadiavo ny Tompo fa izy no lalan&#39;ny fiainana ! (in-2)</p>

<p>Izao no andro fitsanganana e<br />
Santatr&#39;ilay fampakarana<br />
ho any amin&#39;ny tanin&#39;ny velona.</p>

<p>Raha miara-maty amin&#39;ny Jesoa Tompo, Hitsangana indray izay manaraka azy a ( In -2)</p>

<p>Efa velona<br />
I Jesoa Tompo,<br />
Fa nandresy, ho aho,<br />
I Jesoa Tompo,<br />
I Jesoa Tompo re<br />
Efa voasoratra tamin&#39;ny boky<br />
Fa hanala ny tany tontolo<br />
Amin&#39;ny gejan&#39;ny fahafatesana a.</p>

<p>Tamin&#39;ny andro voalohany e,<br />
Ilay nijaly ka novonoina,<br />
Efa nitsangan-ko velona ! ( in-2)</p></body></html>