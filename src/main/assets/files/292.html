<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 557</i></li><li style="color: red;"><b>Fihirana Dera</b> <i>p. 110</i></li><li style="color: red;"><b>Vavaka sy Hira</b> <i>p. 684</i></li><li style="color: red;"><b>Fihirana Vaovao</b> <i>p. 394</i></li></ul><p>1 - Kristianina, mihevera - ny nanj&oacute; ny Tompontsika,<br />
Tomanio ny Ra Masina - nanavotany antsika.<br />
Fa ny hadisoantsika - nanariany ny Ainy ;<br />
Koa manaraha Azy isika - hiara-maty Aminy.<br />
&nbsp;<br />
2 - I Jesoa mivavaka ela - ao an-tany mangingina ;<br />
Ady mafy manjo Azy - ka ny fony toa malaina.<br />
Fa maniry te ho faty - ary toa rera-po indray ;<br />
Ny ho faty nofidiny - hanome aina ho antsika.<br />
&nbsp;<br />
3 - I Jodasy manoroka Azy - ka nafatony i Jesoa,<br />
Entina Izy hovonoina - ka natao ho solontsika<br />
Mba Jodasy koa ny mpanota - sahy manao Komonio<br />
Amin&#39;ny fo misy ratsy - tsy voalaza amin&#39;ny Ray.<br />
&nbsp;<br />
4 - Izy entin-kohelohina - amin&#39;ny mpisorom-be,<br />
&#39;Zay malain-kanaiky Azy - ho Andriamanitsika.<br />
Fa i Jesoa mbola hitsara - &#39;zay mitsara Azy rehetra ;<br />
Ho renao ny fitsarany - ka tsy handa ianao.<br />
&nbsp;<br />
5 - Izy miasa hamonjy - fa ompan&#39;izay vonjeny,<br />
Ary i Piera mand&agrave; Azy - manao hoe &quot;tsy fantatro&quot;.<br />
Fa i Jesoa mitodika azy - amin&#39;ny maso miantra,<br />
Ka manisy nenin-tsara - sy fikasana ao am-pony.<br />
&nbsp;<br />
6 - Loza indray ny manj&oacute; Azy - tao an-tranon&#39;i Pilaty,<br />
Ny vahoaka manolotra Azy - hatakalo an&#39;i Barabasy :<br />
Ratsy izany toetra izany - mahafoy an&#39;i Jesoa,<br />
Manameloka ny marina - ka mandefa ny jiolahy.<br />
&nbsp;<br />
7 - I Jesoa al&agrave;na &nbsp;akanjo, ka nafoy hampijaliana:<br />
&nbsp;Indro ilay Ondry madio, lavon&#39;ny kapoka be.<br />
&nbsp;Mitsahara, ry mpandoza, fa isika ratsy fo;<br />
&nbsp;Mba hanavotra ny meloka, izy no mandeha ra.<br />
<br />
8 - Tsilobe mifantsi-dalina - ao an-kandrin&#39;i Jesoa ;<br />
Izy lohantsika menatra - fa manaram-po isika.<br />
Izy ory sy mijaly - amin&#39;ny Ainy rehetra ;<br />
Ary isika tsy maharitra - fijaliana kely foana.<br />
<br />
9 - Izy mandroso milanja - hazo mavesatra be.<br />
Teo ambony Kalvery - Izy no milaza hoe :<br />
&quot;Ry Raiko, mba iantrao - &#39;zay manala ny aiko&quot;<br />
&#39;Zay no famaly tsara - &#39;zay manao ratsy antsika.<br />
&nbsp;<br />
10 - Maty&nbsp;i Jesoa Zanahary, taitra izao tontolo izao:<br />
&nbsp;Mihorohoro ny tany, ny anjely mitaraina.<br />
&nbsp;Ary isika va tsy taitra amin&#39;izao rofy izao,<br />
&nbsp;Moa haditra fo isika, sy ho donto toa vato?</p></body></html>