<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 756</i></li><li style="color: red;"><b>Fihirana Vaovao</b> <i>p. 548</i></li></ul><p><strong>Andeha isika ombao ny l&agrave;lana mankany Jerosalema</strong><br />
<strong>Andeha hamelatra ny fiainana, mba hiderana ny Tompontsika</strong><br />
<strong>Fa i Jesoa tsy nilavo lefona hanao sorona ny fiainany;</strong><br />
<strong>Ny lalan-kodiaviny omankomanina fa tamy Izy e;</strong><br />
<strong>Ihantsikantsiho ny latsitanana fa tamy Izy e</strong>.<br />
&nbsp;<br />
1- &#39;Zao no nohafarany tamin&#39;ny mpianany&nbsp;<br />
Rehefa akaiky i Jerosalema<br />
&#39;Ndeha ianareo mialoha l&agrave;lana Ahy<br />
Manketsy amin&#39;ny vohitra tazana itsy<br />
Ao an-tan&agrave;na ao misy ampondra<br />
Mbola ao am-patorana ao izy zay<br />
Mirao-bilona akaikiny eo<br />
Zanak&#39;ampondra miriorio<br />
Vahao ny reniny ho afa-patorana<br />
Entonareo izy mankaty<br />
Ary raha misy be fanontany&nbsp;<br />
Ka te hanadinkadina anareo<br />
Misy ilan&#39;ny Tompo azy, ka lazao izy e<br />
&nbsp;<br />
2- &#39;Zao no nohafaran&#39;ny mpaminany&nbsp;<br />
Raha atao ohatra ry Izaia<br />
&#39;Zao no voalazan&#39;ny mpaminany<br />
Raha toa tanisaina ry Zakaria<br />
Indro &nbsp;ny Tompo Mpanjakanao<br />
Ry zanakavavin&#39;i Siona<br />
Mailaka ianao amin&#39;ny totorebika<br />
Hatramin&#39;izay faran&#39;ny herinao<br />
Ho avy ny Tompo Mpanjakanao<br />
Ho avy hitaingina ampondra Izy<br />
Izao koa ny hafatra famantarana&nbsp;<br />
Eo imasonao ry Jerosalema<br />
Hobio ny Tompo Mpanjakantsika, fa tamy Izy e<br />
&nbsp;<br />
3- Misy ilan&#39;ny Tompo antsika<br />
Fa tsy adaladala ny Tompontsika<br />
Misy ilany ny ambanilanitra<br />
Tsy ny olon-tsotra no atositosiny<br />
Dinidiniho &agrave;ry izay mamatotra&nbsp;<br />
Ny fontsika hanavakavaka;<br />
Dinidiniho koa ny vela-pandrika<br />
Hamingampinganana ny olom-bodo<br />
&#39;Reny rehetra ireny mbola horesena&nbsp;<br />
Fa halan&#39;ny Tompo Mpanjakantsika<br />
Ary raha misy malai-fonosana<br />
Tsy avy hitsena ny Tompontsika<br />
Misy ilan&#39;ny Tompo antsika, lazao izy e.</p></body></html>