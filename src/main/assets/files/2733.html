<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 427</i></li></ul><p><strong style="font-size:inherit; line-height:1.5em">Nanala antsika tamin&#39;ny fahefan&#39;ny haizina</strong><br />
<strong style="font-size:inherit; line-height:1.5em">Andriamanitra Ray,</strong><br />
<strong style="font-size:inherit; line-height:1.5em">Ka namindra antsika amin&#39;ny Fanjakan&#39;ny Zanany malala,</strong><br />
<strong style="font-size:inherit; line-height:1.5em">ilay ahazoantsika ny fanavotana</strong><br />
<strong style="font-size:inherit; line-height:1.5em">sy ny famelan-keloka</strong></p>

<p><em>(Sal. 134)</em><br />
&nbsp;<br />
1 Ka derao e ny anaran&#39;ny Tompontsika!<br />
&nbsp;Ry Mpanompon&#39;ny Tompo samia midera.<br />
&nbsp;Ianareo &#39;zay mitoetra ao an-tranony ao,<br />
&nbsp;Ao an-kianjan ny Tompo Andriamanitsika!<br />
&nbsp;<br />
2 He! derao &#39;zany hasoan&#39;ny Tompontsika!<br />
&nbsp;&#39;Zany anarany mamy e, redony an&#39;antsa!<br />
&nbsp;I Jak&ocirc;ba voafidin&#39;ny Tompo ho azy;<br />
&nbsp;Ka nataony fananany i Israely.<br />
&nbsp;<br />
3 Dia fantaro fa ambony, lehibe ny Tompo,<br />
&nbsp;Ka mihoatra an&#39;ireo andriamani-kafa.<br />
&nbsp;Fa izay sitrapony dia tontosainy,<br />
&nbsp;Any an-danitra ambony sy eto an-tany.<br />
&nbsp;<br />
4 Ranomasina sy hantsam-be rehetra,<br />
&nbsp;Dia samy anehoany ny sitrapony.<br />
&nbsp;&#39;Rony rahona akariny hitatao<br />
&nbsp;Ka ny ora-manelatra manjopiaka!<br />
&nbsp;<br />
5 &#39;Tony rivotra tsofiny hivoaka hiala<br />
&nbsp;Avy amin&#39;ny toerany nitobiany!<br />
&nbsp;Dia nasiany ny lahimatoa rehetra,<br />
&nbsp;Na ny biby na ny olona tao Ejipta.<br />
&nbsp;<br />
6 Famantarana maro sy fahagagana<br />
&nbsp;No nalefany hamely an&#39;i Fara&ocirc;na;<br />
&nbsp;Dia nikapoka maro amy firenena,<br />
&nbsp;Nahafaty mpanjaka mahery vaika!<br />
&nbsp;<br />
7 Ry Sih&ocirc;na mpanjakan&#39;i Emoria,<br />
&nbsp;Sy ry Oga mpanjakan&#39;ny ao Bas&agrave;na.<br />
&nbsp;Ka ny tanin&#39;ireny nomeny ho lova,<br />
&nbsp;Ho lovan&#39;ny vahoakan&#39;i Israely!<br />
&nbsp;<br />
8 Hoderaina ny anaran&#39;ny Ray Nahary<br />
&nbsp;Fa Mpanjakan&#39;ny lanitra sy ny tany<br />
&nbsp;Omen-dera ny Zanany lahimatoa<br />
&nbsp;Ary koa ny Fanahy &#39;zay mpanolo-tsaina.</p></body></html>