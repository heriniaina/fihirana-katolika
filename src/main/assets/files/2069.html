<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 41</i></li></ul><p><strong>Lazao aminy ny teniko<br />
Na hihaino izy e<br />
Na tsy hihaino, ilazao izy&nbsp;!<br />
Mitsangana re ianao hirahiko<br />
Fa hiteny aho e<br />
Izaho Tomponao&nbsp; maniraka anao</strong></p>

<ol>
	<li>Dia niditra tato anatiko,<br />
	Ilay Fanahy sy Tompoko,<br />
	Niangavy sy nitalaho e !<br />
	Hitondrako ny Teniny.</li>
	<li>Ny Zanany efa maditra,<br />
	Tsy mahalala menatra,<br />
	Ireo no anirahako anao e !<br />
	Ilazao ihany izy e !</li>
	<li>Ary ianao tsy hatahotra azy,<br />
	Hombako hereziko,<br />
	Harovako amin&rsquo;ny mafy ianao,<br />
	Tsy hangovitra anoloany.</li>
	<li>Ary ianao mitandrema tsara,<br />
	Sao hanahaka azy e !<br />
	Sokafy ny vava, ka hano re<br />
	Izay homeko anao.</li>
	<li>Dia natopiko tamin&rsquo;izay re<br />
	Ny masoko&nbsp;; tazako,<br />
	Taratasy no asainy hateliko,<br />
	Ho hanina hivelomako.</li>
	<li>Novelariny teo anoloako,<br />
	Hay tena mahonena be,<br />
	Fisaonana, fitomaniana tao,<br />
	Nombam-pitarainana.</li>
	<li>Izay ve ilay hoe amin&rsquo;ny mangidy<br />
	No misy mamy e !<br />
	Nony injay ka nateliko hay tantely<br />
	Fa mamy ankafiziko.</li>
	<li>Eny e, hoezahiko Tompo &ocirc; !<br />
	Hamaly ny antsonao,<br />
	Omeo hery, tantano hatrany,<br />
	Fa vao hary elatra.<br />
	<strong>Inty aho Tompo &ocirc;, iraho aho.</strong></li>
</ol></body></html>