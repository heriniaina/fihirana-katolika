<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 782</i></li></ul>1 Miraisa saina isika rehetra:<br>&nbsp;Hitondra soa tsy manam-petra;<br>&nbsp;Ny Firenena, ny Fiangonana,<br>&nbsp;Fiaraha-monina:<br>&nbsp;Ireo no sehatra hikatrohana.<br>&nbsp;<br><strong>Ry Ray ô, Jesoa Zokinay!</strong><br><strong>Tahio ny Kolejinay:</strong><br><strong>Masina Misely AMPARIBE;</strong><br><strong>Fanahy Masina, tahio izahay:</strong><br><strong>Hatsilo saina, hazava fo fanahy.</strong><br>&nbsp;<br>2 Miraisa fo isika rehetra:<br>&nbsp;Hitondra soa tsy manam-petra;<br>&nbsp;Ka hifanoro amin'ny lalana<br>&nbsp;Tsy maintsy hizorana:<br>&nbsp;Ho tody soa, izay no tanjona.<br>&nbsp;<br>3 Mifandraisa tànana isika rehetra:<br>&nbsp;Hitondra soa tsy manam-petra;<br>&nbsp;Ary hamongotra sy hanafoana<br>&nbsp;Ireny ratsy ireny,<br>&nbsp;Ka dia ny marina no ventesina.<br>&nbsp;<br>4 Miraisa feo isika rehetra:<br>&nbsp;Hitondra soa tsy manam-petra;<br>&nbsp;Tolory saotra izy nampitoetra<br>&nbsp;Fahasoavana, finoana, fitiavana,<br>&nbsp;Hatrizay sy ho mandrakizay.<br><br></body></html>