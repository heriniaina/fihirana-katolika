<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 42</i></li><li style="color: red;"><b>Vavaka sy Hira</b> <i>p. 333</i></li><li style="color: red;"><b>Fihirana Hasina</b> <i>p. 338</i></li><li style="color: red;"><b>Fihirana Dera</b> <i>p. 124</i></li></ul><p><em>(Sal. 102)</em></p>

<p><strong>Tahaka ny ray mangoraka ny zanany</strong><br />
<strong>No angorahan&#39;ny Tompo</strong><br />
<strong>Ny olombelona matahotra azy.</strong><br />
&nbsp;<br />
1 Izy Tompo mahalala<br />
&nbsp;Fa ny nahariana antsika e<br />
&nbsp;Dia ny vovoka tsinontsinona,<br />
&nbsp;Ka tsaroany fa osa ny nofo e.<br />
&nbsp;<br />
2 Fa isika olombelona,<br />
&nbsp;Voninkazo eny an-tsaha e:<br />
&nbsp;Entin-drivotra, dia manjavona,<br />
&nbsp;Toa tsy teto ambonin&#39;ny tany e.<br />
&nbsp;<br />
3 Masoandro mibaliaka<br />
&nbsp;Ny fitiavan&#39;izy Tompo &ocirc;:<br />
&nbsp;Manazava &#39;zay tia azy,<br />
&nbsp;Sy manilo hatrany ny taranany e.<br />
&nbsp;<br />
4 Fihavanana no atolony,<br />
&nbsp;Ka tiavontsika ny Tompo &ocirc;:<br />
&nbsp;Ny fitia mifamaly<br />
&nbsp;No mahatsara fihavanana e.<br />
&nbsp;<br />
5 Na mpanota ny olombelona,<br />
&nbsp;Tsy atosik&#39;izy Ray e,<br />
&nbsp;Tsy arahiny hadalana,<br />
&nbsp;Fa antsoiny hiarina indray e.<br />
&nbsp;<br />
6 Ny aretina hositraniny,<br />
&nbsp;&#39;Zany aina hotahiny e,<br />
&nbsp;Ny fitiavana hovelominy,<br />
&nbsp;Hanatonantsika azy Ray e.<br />
&nbsp;<br />
7 Voninahitra ho anao,<br />
&nbsp;Zanahary Rainay e,<br />
&nbsp;Fantatrao fa izahay<br />
&nbsp;Tsy mahavaly fitia toa zaza e.</p></body></html>