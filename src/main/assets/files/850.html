<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 701</i></li><li style="color: red;"><b>Fihirana Hasina</b> <i>p. 73</i></li><li style="color: red;"><b>Ankalazao ny Tompo</b> <i>p. 177</i></li><li style="color: red;"><b>Fihirana Vaovao</b> <i>p. 127</i></li></ul><p><strong>Efa natsangan&#39;Andriamanitra ho velona</strong><br />
<strong>I Jesoa Zanany sy Mpanompony, aleloia!</strong><br />
<strong>Efa nialoha lalana antsika izy:</strong><br />
<strong>Ho vavolombelony isika,</strong><br />
<strong>Ho vavolombelony kosa isika. Aleloia</strong><span style="font-size:inherit">!</span></p>

<p>&nbsp;</p>

<p>1 Toy &#39;reo vehivavy masina nanara-dia ny Tompo,<br />
<span style="font-size:inherit">&nbsp;Manontany tena isika raha idonam-pahoriana.</span><br />
<span style="font-size:inherit">&nbsp;Zovy ihany, hoy isika, no hanosika ny vato?</span><br />
<span style="font-size:inherit">&nbsp;Toa hadinontsika manko f&#39;efa velona ny Tompo.</span></p>

<p><span style="font-size:inherit">2 Toy &#39;reo mpianatra nandeha nizaha ny fasana isika,</span><br />
<span style="font-size:inherit">&nbsp;Raha nandre fitantarana ny asa vitan&#39;izy Tompo.</span><br />
<span style="font-size:inherit">&nbsp;Zovy ihany no hanova &#39;zany fo sy masontsika,</span><br />
<span style="font-size:inherit">&nbsp;Mba hinoany fa nitsangana ho velona ny Tompo?</span></p>

<p><span style="font-size:inherit">3 Toy ny mpianatra roalahy lasa nody koa isika,</span><br />
<span style="font-size:inherit">&nbsp;Efa kivy tsy afa-mino izay voasoritry ny Ray.</span><br />
<span style="font-size:inherit">&nbsp;Zovy ihany no hanazava ary koa hampino antsika</span><br />
<span style="font-size:inherit">&nbsp;Fa tsy maintsy maty aloha vao hitsangana ny Tompo?</span></p>

<p><span style="font-size:inherit">4 Toy &#39;reo mpianatra rehetra tafavory tao an-trano,</span><br />
<span style="font-size:inherit">&nbsp;Zary henatra ho antsika ny anaran&#39;i Jesoa.</span><br />
<span style="font-size:inherit">&nbsp;Zovy ihany no hijoro sy hanambara an-kasahiana</span><br />
<span style="font-size:inherit">&nbsp;F&#39;efa niara-nisakafo tamintsika&nbsp;i Jesoa Tompo?</span></p></body></html>