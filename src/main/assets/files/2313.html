<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 225</i></li></ul><p class='auteur'><i>(Jean Louis Tombolaza)</i></p><p>Vahotra ny vavanay, tsy nitory ny Teninao ;<br />Jamba maso izahay, tsy nibanjina ny voninahitrao.<br />Ianao ry Ray ô,  no andry iankinanay,<br />Ka mamindrà fo aminay Tompo ô ! --  in-2</p><p>Marenina ny sofinay, tsy nihaino ny hafatrao ;<br />Valaka tanana izahay, tsy nandray ny Vatanao.<br />Ianao ry Jesoa ô,  no Zoky be fitia,<br />Ka mamindrà fo aminay Kristy ô ! (in-2).</p><p>Reraka ny tongotray, tsy namita ny irakao ; <br />Marary fo izahay, tsy nandray ny Fitiavanao.<br />Ianao ry Fanahy ô, no mpanalalana anay e, <br />Ka mamindrà fo aminay Tompo ô ! (in-2) .</p></body></html>