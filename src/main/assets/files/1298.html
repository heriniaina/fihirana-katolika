<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Dera</b> <i>p. 65</i></li><li style="color: red;"><b>Vavaka sy Hira</b> <i>p. 264</i></li><li style="color: red;"><b>Fihirana Hasina</b> <i>p. 377</i></li></ul><p><em>(Sal. 24)</em></p>

<p><strong>Aminao, ry Iaveh,</strong><br />
<strong>No asandratro ny fanahiko!</strong><br />
&nbsp;<br />
1 Fa tsy ho safo-kenatra izay matoky anao;<br />
&nbsp;Izay mivadi-poana no resy.<br />
&nbsp;<br />
2 Toroy ahy, Tompo, ireny lalanao,<br />
&nbsp;Ampahalalao ahy ny soritrao.<br />
&nbsp;<br />
3 Ampianaro ahy ny fahamarinanao;<br />
&nbsp;Fa ianao, ry Tompo, no vonjiko.<br />
&nbsp;<br />
4 Tsarovy re, ry Tompo, ireny indrafonao;<br />
&nbsp;Maharitra doria ny lazanao.<br />
&nbsp;<br />
5 Fa tsara sy mahitsy ny fon&#39;i Iaveh;<br />
&nbsp;Ka ny mpanota ratsy mivalo.<br />
&nbsp;<br />
6 Ny sitrakao, ry Tompo, dia rariny avokoa<br />
&nbsp;Tariho lalana aho mba homba anao.<br />
&nbsp;<br />
7 Zahao ireo mpanota fa tarika marobe<br />
&nbsp;Kanefa tsy ho resy ny miandry anao.<br />
&nbsp;<br />
8 Jereo ny fahoriako, ny sentosentoko.<br />
&nbsp;Esory re, ry Tompo, ny otako.<br />
&nbsp;<br />
9 Ka raiso ry Iaveh &ocirc;, ny fivavahako<br />
&nbsp;Ho hira fiderana ny hasinao.<br />
&nbsp;</p></body></html>