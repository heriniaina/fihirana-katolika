<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Karine Dera</b> <i>p. 423</i></li><li style="color: red;"><b>Fihirana Hasina</b> <i>p. 413</i></li></ul><p>1. Ato amiko ny Fanahy, ny Fanahin&#39;ny Tompo,<br />
Fa nanosotra hitory vaovao mahafaly<br />
Amin&#39;ny malahelo sy naniraka ahy<br />
Hankahery izay torotoro fo.</p>

<blockquote>
<p>Ampio aho, tantano am-pitiavana aho, Jesoa o.<br />
Fa raha ny heriko ihany dia ho kivy an-dalana aho<br />
Hanatontosa ny irakao no mamiko<br />
Fa omaly, anio ary mandrakizay<br />
Tsy miova ianao, Jesoa o.</p>
</blockquote>

<p>2. Ato amiko ny Fanahy, ny Fanahin&#39;ny Tompo,<br />
Hitoriako fahafahana amin&#39;ireo izay voafatotra<br />
Fahiratana ho an&#39;ny jamba ary koa fahafahana<br />
Amin&#39;ireo izay ampahoriana</p>

<p>3. Ato amiko ny Fanahy, ny Fanahin&#39;ny Tompo,<br />
Mba hampionona izay tra-pahoriana rehetra<br />
Ao anatin&#39;ny fanompoana sy fandavan-tena<br />
Am-pitiavana hatramin&#39;ny farany</p></body></html>