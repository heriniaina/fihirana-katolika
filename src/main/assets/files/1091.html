<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 287</i></li><li style="color: red;"><b>Fihirana Hasina</b> <i>p. 214</i></li><li style="color: red;"><b>Fihirana Dera</b> <i>p. 56</i></li><li style="color: red;"><b>Fihirana Vaovao</b> <i>p. 96</i></li></ul><p><em>(Sal. 50)</em></p>

<p><strong>Mamindr&agrave; fo, Tompo,</strong><br />
<strong>&#39;Ty mpanota mba iantrao</strong>.<br />
&nbsp;<br />
1 Iantrao aho, ry Tompo &ocirc;,<br />
&nbsp;Andriamanitra mpiantra ny mpanota:<br />
&nbsp;Mba vonoy ny hadisoako, mba vonoy,<br />
&nbsp;Fa lehibe ny indrafonao, ry Tompo.<br />
&nbsp;<br />
2 Mba sasao aho, ry Tompo &ocirc;,<br />
&nbsp;Mba sasao amin&#39;ny heloko rehetra:<br />
&nbsp;Mba diovy ireto ota, mba sasao<br />
&nbsp;Amin&#39;ny ratsy, ny tsiny, ny ota.<br />
&nbsp;<br />
3 Eny, miaiky ny heloko aho,<br />
&nbsp;Anoloako lalandava re ny otako:<br />
&nbsp;Nanao ratsy teo imasonao aho,<br />
&nbsp;Ianao irery no nanotako.<br />
&nbsp;<br />
4 Raha miteny, dia marina ianao,<br />
&nbsp;Raha mitsara koa ianao, tsy misy diso:<br />
&nbsp;Tompo &ocirc;, tsy omen-tsiny na oviana,<br />
&nbsp;Fa mpitsara ara-drariny ianao.<br />
&nbsp;<br />
5 Teraka aho dia tanaty heloka,<br />
&nbsp;Tanaty ota no torontoronina:<br />
&nbsp;Indro fahitsiana am-po no sitrakao,<br />
&nbsp;Fahendrena no atoronao ahy.<br />
&nbsp;<br />
6 Dia afaho ny otako izao,<br />
&nbsp;Ka ny heloko rehetra mba koseho:<br />
&nbsp;Amor&ograve;ny fo madio aho, ry Tompo,<br />
&nbsp;Ka anaovy fanahy vaovao.<br />
&nbsp;<br />
7 O! fafao ny ranomasoko,<br />
&nbsp;Dia ho afaka hihoby anao ny lelako:<br />
&nbsp;Mba sokafy ny molotro, ry Tompo,<br />
&nbsp;Ka hanambara fiderana anao ny vavako.<br />
&nbsp;<br />
8 &#39;Reo sorona dorana maro<br />
&nbsp;Dia fanatitra tsy mba ankasitrahanao:<br />
&nbsp;Fa ny foko torotoron&#39;alahelo<br />
&nbsp;No hany sorona lavorary.<br />
&nbsp;<br />
9 Voninahitra anie ho an&#39;ny Ray,<br />
&nbsp;Voninahitra anie ho an&#39;ny Zanaka,<br />
&nbsp;Voninahitra ho anao, ry Fanahy,<br />
&nbsp;Voninahitra mandrakizay!<br />
&nbsp;</p></body></html>