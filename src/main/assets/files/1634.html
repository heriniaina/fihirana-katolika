<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 625</i></li><li style="color: red;"><b>Ankalazao ny Tompo</b> <i>p. 524</i></li></ul><p>1 Nandositra lavitra anao<br />
&nbsp;&#39;Lay ondry mania sahisahy;<br />
&nbsp;Ianao anefa tsy mba nandao,<br />
&nbsp;Ry Jesoa malemy fanahy!<br />
&nbsp;<br />
&nbsp;&nbsp;&nbsp;&nbsp;&nbsp;&nbsp; Ianao no mitady ny very,<br />
&nbsp;&nbsp;&nbsp;&nbsp;&nbsp;&nbsp; Mitsinjo azy feno ahiahy,<br />
&nbsp;&nbsp;&nbsp;&nbsp;&nbsp;&nbsp; Mandinika, mamehy ny fery,<br />
&nbsp;&nbsp;&nbsp;&nbsp;&nbsp;&nbsp; Ry Jesoa malemy fanahy!<br />
&nbsp;<br />
<strong>Ry ondry mania, miverena</strong><br />
<strong>Haing&agrave;na!... Aza mihataka, lahy,</strong><br />
<strong>Fa ilay Tomponao no onena,</strong><br />
<strong>Ilay Jesoa malemy fanahy!</strong><br />
&nbsp;<br />
2 Nijaly sy maty ianao<br />
&nbsp;Noho ny fitiavanao ahy;<br />
&nbsp;Hanolotra aim-baovao,<br />
&nbsp;Ry Jesoa malemy fanahy!<br />
&nbsp;<br />
&nbsp;&nbsp;&nbsp;&nbsp;&nbsp;&nbsp; Na maro aza ny ondrinao<br />
&nbsp;&nbsp;&nbsp;&nbsp;&nbsp;&nbsp; Dia tianao mba ho vala iray;<br />
&nbsp;&nbsp;&nbsp;&nbsp;&nbsp;&nbsp; Tsy vizana miantso azy ianao,<br />
&nbsp;&nbsp;&nbsp;&nbsp;&nbsp;&nbsp; Ry Jesoa malemy fanahy!<br />
&nbsp;</p></body></html>