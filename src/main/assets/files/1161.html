<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 328</i></li><li style="color: red;"><b>Vavaka sy Hira</b> <i>p. 385</i></li><li style="color: red;"><b>Fihirana Hasina</b> <i>p. 273</i></li><li style="color: red;"><b>Ankalazao ny Tompo</b> <i>p. 88</i></li><li style="color: red;"><b>Fihirana Dera</b> <i>p. 213</i></li></ul><p><strong>Ny voninahitr&#39;Andriamanitra Ray</strong><br />
<strong>Hamirapiratra eo amin&#39;i Kristy,</strong><br />
<strong>Eo amin&#39;ny Fiangonany</strong><br />
<strong>Mandrakizay, mandrakizay,</strong><br />
<strong>E mandrakizay</strong>. <em>(Ef. 3, 21)</em></p>

<p><em>(Sal. 150)</em><br />
&nbsp;<br />
1 Derao Andriamanitra any an-toerany masina,<br />
&nbsp;Derao eny an-danitra isehoan&#39;ny heriny,<br />
&nbsp;Derao amin&#39;ny asany feno fahefana,<br />
&nbsp;Derao fa ambony lehibe tapitra ohatra.<br />
&nbsp;<br />
2 Derao izy amin&#39;ny feon&#39;anjomara<br />
&nbsp;Derao izy amim-baliha sy lokanga,<br />
&nbsp;Derao izy amin&#39;ny jejy sy sodina,<br />
&nbsp;Derao izy amin&#39;ny dihy sy amponga.<br />
&nbsp;<br />
3 Derao izy amin&#39;ny feon&#39;ny kipantsona,<br />
&nbsp;Dia amy kipantsona fienti-mamindra;<br />
&nbsp;Ny voaary rehetra izay manana aina<br />
&nbsp;Dia aoka hihira, hidera ny Tompo.<br />
&nbsp;<br />
4 Derao Andriamanitra be voninahitra,<br />
&nbsp;Derao koa ny Zanaka fa voninahiny,<br />
&nbsp;Derao ny Fanahy noho izy nirahiny<br />
&nbsp;Hampientana antsika hihira ny anarany.<br />
<br />
<br />
&nbsp;</p></body></html>