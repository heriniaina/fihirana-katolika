<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 266</i></li><li style="color: red;"><b>Fihirana Hasina</b> <i>p. 304</i></li><li style="color: red;"><b>Fihirana Dera</b> <i>p. 222</i></li><li style="color: red;"><b>Vavaka sy Hira</b> <i>p. 423</i></li><li style="color: red;"><b>Fihirana Vaovao</b> <i>p. 280</i></li></ul><p>Fa natory izany Tompo<br />
Tao an-tsambo niampitana<br />
Nihotakotaka ny onja<br />
Ka ny rivotra tsy tana.<br />
Ka ny mpianatra izay teo<br />
Niantsoantso hoe: &quot;Vonjeo!<br />
Fa ho faty izahay!<br />
Aiza Ianao, Tompo &ocirc;&nbsp;? Haing&agrave;na!&quot;<br />
&nbsp;<br />
Eto an-tany koa isika<br />
Mahatsiaro ho tena very<br />
Toa matory izany Tompo<br />
Ka namela antsika ho irery.<br />
Honjohonjontsika sisa<br />
Mamoy fo, mamisavisa ;<br />
&quot;Fa matory ve ny Tompo,<br />
Sa aiza Izy no miery ?&quot;<br />
&nbsp;<br />
Tsy matory anie ny Tompo,<br />
Sanatria tsy manadino,<br />
Mbola ho avy ny fotoana<br />
Hamonjena antsika mino.<br />
<strong>Tsy hisy loza, tsy hisy atambo</strong><br />
<strong>Afa-mandrendrika ny sambo:</strong><br />
Fa ny Tompo tia antsika,<br />
Miara-miondrana amintsika.</p></body></html>