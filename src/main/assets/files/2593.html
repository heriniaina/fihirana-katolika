<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 0</i></li></ul><p><strong>Eny e, eny e, e</strong><br />
<strong>Eny e, eny e, e</strong><br />
<strong>Izaho no Kristy Zanak&#39;Andriamanitra<br />
ary lazaiko marina<br />
fa ho hitanareo&nbsp;<br />
mipetraka eo an-kavanan&#39;Ilay be fahefana Aho<br />
sy avy eny amin&#39;ny rahon&#39;ny lanitra.</strong><br />
(Mk. 14, 62)</p>

<p>Sal. 109</p>

<p>1. Izao no tenin&#39;ny Tompo tamin&#39;ny Tompoko:<br />
&quot;Ianao mipetraka avy eto an-kavanako,<br />
ny fahavalonao dia indro hataoko<br />
hanjary fitoeran&#39;ireo tongotrao&quot;.</p>

<p>2. Atsotran&#39;ny Tompo avy ao Si&ocirc;na<br />
ny tehina maherin&#39;ny fiandriananao:<br />
&quot;koa dia manjak&agrave; ary koa manamp&agrave;ra<br />
hatrany am-povoan&#39;ny fahavalonao&quot;.</p>

<p>3. Ny andro hisehoan&#39;ny fahefanao,<br />
Indro dia mpanjaka, mamira-pahamasinana:<br />
&quot;fa tahaka ny andro mazava atsinanana<br />
niteraka ny andro, Izaho niteraka Anao&quot;.</p>

<p>4. Fa izao no velirano nianianan&#39;ny Tompo,<br />
tamin&#39;ny toky tsy miova, tsy misy anenenany:<br />
&quot;Ianao dia mpisorona mandrakizay,<br />
araka ny satan&#39;i Melkisedeka&quot;.</p>

<p>5. Hijoro ny Tompo eo an-kavananao<br />
hamotika mpanjaka amin&#39;ny andron-katezerany<br />
amin&#39;ny riaka, hisotro eny an-dalana Izy,<br />
noho izany dia hatrakany hatrany ny lohany.</p>

<p>6. Derao ny Ray be fitiavana antsika!<br />
ny Tompo nandresy ny fahafatesana;<br />
derao ny Fanahy nananganana antsika,<br />
ho mandrakizay ka ho mandrakizay.</p>

<p>&nbsp;</p></body></html>