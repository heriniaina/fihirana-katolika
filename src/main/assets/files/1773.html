<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 724</i></li></ul>1 Raiko ô, ry Raiko ô,<br>&nbsp;Mbola tsisy ary akory ny voaary manontolo<br>&nbsp;Dia efa izaho ilay Teninao<br>&nbsp;Tao anatinao hatrany.<br>&nbsp;Ny Fanahy no ifankatiavantsika.<br><br>2 Raiko ô, ry Raiko ô,<br>&nbsp;Taonjato maro be, ianao nandefa Mpaminany<br>&nbsp;Ho an'ilay vahoakanao.<br>&nbsp;Teninao no nambarany,<br>&nbsp;Ny Fanahy no nibitsika azy ireo.<br><br>3 Raiko ô, ry Raiko ô,<br>&nbsp;Ianao naniraka ahy ho amin'izao tontolo izao:<br>&nbsp;Ary indro aho nanangona<br>&nbsp;Ireo zanakao rehetra.<br>&nbsp;Izao kosa dia miverina aminao.<br><br>4 Raiko ô, ry Raiko ô,<br>&nbsp;Fianainao Andriamanitra Ilay Tokana Avo indrindra<br>&nbsp;Tsy mba fiainana manirery<br>&nbsp;Fa fiainan-kasambarana<br>&nbsp;Iombonako aminao sy ny Fanahy.<br><br>5 Raiko ô, ry Raiko ô,<br>&nbsp;Tsiambaratelontsika no naborako ny olona:<br>&nbsp;Tsy fiainana miolonolona<br>&nbsp;Fa fiainam-pifaliana<br>&nbsp;Iantsoanao azy ireo iriariavana.<br><br>6 Raiko ô, ry Raiko ô,<br>&nbsp;Indro aho ankehitriny fa efa eo anilanao.<br>&nbsp;Ireo Mpianatro dia mino<br>&nbsp;Fa avy any ambony aho.<br>&nbsp;Dia handefa ny Fanahy iainantsika.<br><br></body></html>