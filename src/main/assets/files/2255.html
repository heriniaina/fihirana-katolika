<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 178</i></li></ul><p class='auteur'><i>(Nirina Ranoelison)</i></p><p>Ny Tenin’ny Tompo tsy ho levona rahoviana<br />Ndeha re hanompo, hitory fa tsy hangina <br />Lasa ny zato taona, f’isika eto foana<br />Zato taona hafa indray, no entina hampiray.</p><p>Vato fehizoro tsy mety potika<br />Mbola mijoro, tsy mety rotika<br />‘Reo teny notorina, nanjary fifaliana<br />Harena sesehena, mihoatra ‘lay volamena.</p><p>Foko, firazanana, ny bado sy mahay<br />Notorina ‘lay fihavanana, ka nanjary tafaray<br />Niely nanako, niparitaka tsy niato<br />Nanome taratra ny Faritra ato Avaratra.</p><p>Ndeha ry zavavy, faingàna ry zalahy,<br />Banjino ny ho avy, mba tsy hisy hampanahy<br />Ny firaisantsika aza avela hangatsiaka,<br />Torio hatraiza hatraiza ho ren’ireo sakaiza.</p><p>  </p></body></html>