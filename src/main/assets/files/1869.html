<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 286</i></li><li style="color: red;"><b>Vavaka sy Hira</b> <i>p. 537</i></li><li style="color: red;"><b>Fihirana Hasina</b> <i>p. 99</i></li><li style="color: red;"><b>Fihirana Vaovao</b> <i>p. 109</i></li></ul><p>Fiv:</p>

<p><strong>Nony nisasaka ny alina dia nisy niantso hoe:<br />
&quot;Inty tamy ny mpampakatra ka mitsang&agrave;na re;<br />
Eny mandehana mitsena an&#39;i Kristy<br />
Mandehana ka tsenao i Kristy!&quot; </strong><span style="font-size:11px">(Mat.25, 6)</span></p>

<p>1. Tao anaty haizim-pito re ny foko<br />
No nikatsaka ny endriky ny Tompoko<br />
Nihoron-koditra aho fa maizina ny lalako:<br />
Rahoviana aho no hihaona amin&#39;ny Tompoko?</p>

<p>2. Teo anivom-pijaliana ny fanahiko<br />
No nikaroka ny tanan&#39;Izy Tompoko<br />
Varahontsana aho fa lany re ny heriko,<br />
Rahoviana no hamonjy ahy ny Tompoko?</p>

<p>3. Nobanjiniko &#39;reo olo-manan-daza<br />
Nantenaiko fa ireo no haneho ny Tompoko.<br />
Hay va re ka ny mahantra tsy mba tazana&nbsp;<br />
No efa sitrany isehoana sy hotiaviko!</p>

<p>4. Teo anivon&#39;ireo mpianatra aho nikaroka,<br />
Nalahelo fa tsy tazako ny Tompoko.<br />
Kanjo raha nizara mofo niombom-bavaka<br />
Nibaliaka ny hazavana notadiaviko!</p></body></html>