<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 448</i></li><li style="color: red;"><b>Fihirana Hasina</b> <i>p. 627</i></li></ul><p>1. Nanjavona ireo olon-kendry tia fihavanana...<br />
Manda aron&#39;ny tan&agrave;na,<br />
aron&#39;ny tan&agrave;na&nbsp;<br />
Nankaiza ireo mpandimby, toa samy tola<br />
Vitsy no sahy hijoro hiaro ny tena marina<br />
Tankina sy ritra va re ilay fitiavana narotsako,<br />
Narotsako tao am-pony?<br />
<br />
<strong>Ray aho!</strong><br />
<strong>Na tsy andrin&#39;ny hafa aza</strong><br />
<strong>Ny ora hiverenanao, ry oloko &ocirc;,</strong><br />
<strong>Izaho kosa miandry anao,</strong><br />
<strong>Matoky anao, mbola tia anao.</strong><br />
<strong>Ray aho, satria Andriamanitra aho!<br />
satria Andriamanitra aho!<br />
satria Andriamanitra aho!</strong><br />
<br />
2. Miripaka ny olo-marina; voavidy vola,<br />
Vola hozatry ny fiainana,<br />
hozatry ny fiainana.<br />
Nankaiza ireo voaantso, toa samy babo<br />
Vitsy no sahy mijoro hanova ny fahazaran-dratsy.<br />
Tankina sy ritra va re ilay fahendrena narotsako,<br />
Narotsako tao am-pony?<br />
<br />
3. Mitsipaka fitiavan-dray ny zaza mpandany<br />
Dimby fanantenako,<br />
fanantenako.<br />
Nankaiza ireo mpanoro, samy midongy,<br />
Vitsy no sahy maniry ny hodiany, ny hiverenany.<br />
Tankina sy ritra va re ilay indrafo narotsako,<br />
Narotsako tao am-pony?</p></body></html>