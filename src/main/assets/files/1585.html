<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 578</i></li><li style="color: red;"><b>Vavaka sy Hira</b> <i>p. 265</i></li></ul><p><strong>Mba henoy &ocirc;, ry Tompo,</strong><br />
<strong>&#39;Zany feoko miantso anao, aleloia.</strong>&nbsp;</p>

<p><em>(Sal. 26)</em></p>

<p>1 Ny Tompo no faniloko sy vonjiko,<br />
&nbsp;Ka iza moa no olona hatahorako:<br />
&nbsp;Ny Tompo re no mandan&#39;ny aiko,<br />
&nbsp;Ka zovy moa no olona hangovitako?<br />
&nbsp;<br />
2 Ireo fahavalo mpisompatra,<br />
&nbsp;Na tonga hanatona ahy, hiantoraka:<br />
&nbsp;Dia izy ihany no hiankarapoka,<br />
&nbsp;Fa izaho kosa arovan&#39;Andriamanitra.<br />
&nbsp;<br />
3 Na tafika no avy te handripaka<br />
&nbsp;Ny foko sy ny saiko tsy miraika:<br />
&nbsp;Na iza hanangana ady fa mialona,<br />
&nbsp;Miadana aho, Tompo, fa matoky anao.<br />
&nbsp;<br />
4 Ny hany faniriako anie dia tokana,<br />
&nbsp;Ny honina ao an-tranonao, ry Tompo,<br />
&nbsp;Mandritra ireo andro izay hiainako,<br />
&nbsp;Hibanjina ny fitiavanao, ry Ray.<br />
&nbsp;<br />
5 Amin&#39;ny andro sarotra, halofany,<br />
&nbsp;Hafeniny ao an-tranony, harovany:<br />
&nbsp;Hasandrany, homeny voninahitra,<br />
&nbsp;Ka Izy vatolampy hijoroako.<br />
&nbsp;<br />
6 Ny tenako anio dia nasandrany,<br />
&nbsp;Ireo fahavaloko, an-tongotro;<br />
&nbsp;Ka indro aho, Tompo, fa manolotra<br />
&nbsp;Ny srom-piderana sy ny saotra.<br />
&nbsp;<br />
7 Henoy aho, Tompo, fa miantso anao,<br />
&nbsp;Iantrao ity aho, valio re:<br />
&nbsp;Iriko ny hahita anao, ry Tompo<br />
&nbsp;Ka mba asehoy ahy re ny tavanao.<br />
&nbsp;<br />
8 Ity mpanomponao, aza roahina,<br />
&nbsp;Fa ianao mpanampy ny fanahiko:<br />
&nbsp;Na diso aho, aza arianao re,<br />
&nbsp;Fa ianao, ry Tompo &ocirc;, no vonjiko.<br />
&nbsp;<br />
9 Omeko voninahitra ianao, ry Ray,<br />
&nbsp;Sy i Jesoa Zanakao ilay Mpanavotra:<br />
&nbsp;Deraiko ny Fanahy Mpanamasina<br />
&nbsp;Ankehitriny izao sy mandrakizay.<br />
&nbsp;</p></body></html>