<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 0</i></li></ul><p>1. Jereo ny akanjonao toa voronkitsay<br />
&nbsp; &nbsp; dia izao ve no fitafy nomena anao, ry Neny &ocirc;<br />
&nbsp; &nbsp; sanatria mivarilavo, misotro ny hanadino,<br />
&nbsp; &nbsp; tsy mahatsiaro zo sy hasina maha-olona...</p>

<p>2. Jereo ny ankizy fa mahonena:<br />
&nbsp; &nbsp; isan&#39;andro tsy kitay, tsy varimaina, ry Neny &ocirc;,<br />
&nbsp; &nbsp; sanatria zaza sary, tsy manan-dray mpiahy:<br />
&nbsp; &nbsp; ny ho avy tsy hay banjnina, fa ny anio ihany.</p>

<p>&nbsp;<strong> &nbsp;Mitsang&agrave;na ianao, &ocirc; ry Neny Fireneko!<br />
&nbsp; &nbsp;mitsang&agrave;na ianao, meteza moa hareniko.<br />
&nbsp; &nbsp;Amboary ny bikanao, diovy ny lambanao.<br />
&nbsp; &nbsp;etsy ho bangoiko ny volo misarakorako.<br />
&nbsp; &nbsp;Fa nahoana ianao no efa vokoka sahady?<br />
&nbsp; &nbsp;Tsy mahatanty ve, sa noresena-lazon&#39;ady?<br />
&nbsp; &nbsp;Andao, alao hery, miarena ianao, ry Neny,<br />
&nbsp; &nbsp;Ndreo ny sandriko hianteheranao,<br />
&nbsp; &nbsp;ry Neny &ocirc;, Fireneko, Neny &ocirc;!</strong></p>

<p>3. Fahiny fahagola, niadana isika:<br />
&nbsp; &nbsp;Soa iombonana no masoandro nifaliana, ry Neny &ocirc;!<br />
&nbsp; &nbsp;Nidirana angano ny tokantranontsika:<br />
&nbsp; &nbsp;Fandrobana no manjaka sy fitiavan-tena.</p>

<p>4. Mifohaza, ry Neny, sao ilaozan&#39;ny toetrandro!<br />
&nbsp; &nbsp;Havaozy ny hery anatin&#39;ny hatanorana, ry Neny &ocirc;!<br />
&nbsp; &nbsp;Ivereno dieny izao ilay endrikao fahiny:<br />
&nbsp; &nbsp;&quot;Andriambavy sahisahy&quot;: filamatr&#39;ireo zanany!</p>

<p>&nbsp;</p>

<p>&nbsp; &nbsp;</p>

<p><br />
&nbsp; &nbsp;</p></body></html>