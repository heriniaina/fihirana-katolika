<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 138</i></li></ul><p class='auteur'><i>(Julien Rakotoarinosy)</i></p><p>Vonona 'zaho Tompo ô, hamaly ny antsonao<br />Ry Tompo mahery mpitantana ahy, manoro ny diako<br />Ka tanterahiko izay nivolañinao ry Tompo ô<br />Ambarao 'zaho 'zay sitrakao.</p><p>Hanompo ireo vahoakanao<br />No kendriko amin'ny fiainako;<br />Hanampy azy isan'andro <br />Hiditra ao am-balanao.</p><p>Ny fanompoanao dia hasina,<br />Mampiseho ny fitiavana.<br />Mampanaiky anao ry Jesoa ô !<br />Fitaratra fa mpianatrao.</p><p>Hanambara ny mety atao <br />Amin'ny fiainana isan'andro.<br />Hanahaka Anao 'zaho Tompo ô !<br />Mba ho mendrika ho mpianatrao.</p><p>Hanampy ireo vahoakanao<br />Hanaraka ny baikonao,<br />Hanambara ny lalanao,<br />Amin'ny olona jiaby eran-tany.</p><p>Hankahery ireo zandrinao<br />Mba hanaraka Anao hatrany.<br />Tsy ho kivy tsy ho ketraka<br />F'ianao no herinay.</p></body></html>