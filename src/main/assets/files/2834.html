<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><p><em>Fanevan&#39;ny fitsidihan&#39;ny Papa Fransoa eto Madagasikara (septambra. 2019)</em></p>

<p>Iraky ny Ray sady Apostolin&rsquo;i Jesoa,<br />
Dimbin&rsquo;i Piera, Ianao ry Ray Masinay &ocirc;<br />
Vatolampy iorenan&rsquo;ny Eglizy eto an-tany<br />
Mpitana ny fanalahidin&rsquo;ny lanitra<br />
Nirahina hitory eran&rsquo;ny vazan-tany<br />
Hampiray ny andian&rsquo;ondrin&rsquo;i Jesoa<br />
Hankahery ireo rahalahy sy anabavy<br />
Hiorina amin&rsquo;ny finoana an&rsquo;i Jesoa Kristy &nbsp;</p>

<p><strong>Ray Masina Fransoa &ocirc;<br />
Faly izahay mandray anao<br />
Hamafy ao am-ponay ny fiadanana<br />
Fanantenana vaovao no manentana anay<br />
Ka hanorina ny ho avy ao amin&rsquo;i Jesoa<br />
Ilay taratra sy oha-piainana ho anay<br />
Midera anao izahay, misaotra re<br />
Mankasitraka anao izahay Tompo &ocirc;<br />
Fa nanome Ray Masina mpamafy hafaliana<br />
Fanantenana sy fiadanana </strong>&nbsp;</p>

<p>Ap&ocirc;st&ocirc;ly tsy mahalala sasatra<br />
Mivoaka, mitety ireo vazan-tany<br />
Ka manatona ireo eny anjorom-bala<br />
Miaro sy miahy ny mahantra<br />
Manolo-tanana, hampisokatra ny fo<br />
Mandrava ny rindrin&rsquo;ny fiolonolonana<br />
Mampiray ny olombelona amin&rsquo;i Jesoa<br />
Mpamafy fiadanana sy fanantenana &nbsp;</p>

<p>Misaotra anao, ry Ray, Zanaka, Fanahy<br />
Fa notiavinao ity Nosy malalanay<br />
Mandray ny Irakao, hampihavana - hampiray.<br />
Ny tananao anie hambomba azy hatrany.<br />
Ry Jesoa fiainanay &ocirc;, tolory tanana izahay.<br />
Fa manonja ny rano, mahery ny tafiotra<br />
Tsy ho rendrika izahay raha miaraka aminao.<br />
Fa matoky handresy an&rsquo;ilay ratsy</p></body></html>