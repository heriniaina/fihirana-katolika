<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Hasina</b> <i>p. 778</i></li></ul>1 Misaotra Anao izahay, ry Ray,<br>&nbsp;Lehibe tokoa ny fitiavanao;<br>&nbsp;Ny fonay zanakao dia ravoravo,<br>&nbsp;Indray miredona mihira hoe:<br><br><strong>Mankasitraka, midera Anao,<br>Misaotra Anao Andriamanitra;<br>Lehibe ny hatsaram-ponao.<br>Misaotra Anao ny voaary tontolo,<br>Feno ny fahasoavanao.</strong><br><br>2 Misaotra Anao izahay, ry Jesoa,<br>&nbsp;Fa Ianao no namonjy anay;<br>&nbsp;Ny fonay zandrinao dia ravoravo,<br>&nbsp;Indray miredona mihira hoe:<br><br>3 Misaotra Anao, Fanahy Mpankahery,<br>&nbsp;Fenoinao ny fahasoavanao;<br>&nbsp;Ny fonay mino Anao dia ravoravo,<br>&nbsp;Indray miredona mihira hoe:<br></body></html>