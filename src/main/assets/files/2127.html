<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 89</i></li></ul><p class='auteur'><i>(Mathieu)</i></p><p>Andriamanitra Ray be fitiavana<br />Nirahinao i Jesoa Ilay Tokanao<br />Mba hampahalala anay olombelona<br />Ny amin’ny fiainana mandrakizay.</p><p>Fa ny fiainana mandrakizay, <br />Rehefa mahalala Anao izahay <br />Fa Ianao ‘lay Ray « Abanay »  (Jn 17, 3)<br />Ary i Jesoa nirahinao ô ô ô !</p><p>Tia loatra an’izao tontolo izao Ianao<br />Ka foinao halatsa-drà Ilay Zanakao <br />Fantatray fa mafy anie mamoy Anaka, <br />Fa izay no natao, hahavonjy anay.</p><p>Izay manorim-pinoana ao Aminao<br />Tsy hahita fahaverezana Ray masina ô<br />Fa ilay fiainana ivononanay mba hiainana, <br />Izay no ataonao ho toky hianteheranay.</p><p>Tamin’ny fitoriana momba Anao<br /> Ray mpangoraka ary saropiaro<br /> « Fatra-piandry sy mitady ondry very anie aho<br /> Tsy mba manameloka ny diso koa ».</p><p>Fa mifaly, miravo, velon-tsiky Ianao<br />Manao fanasana hiara-paly aminao<br />« Ndao hilanona, f’hitako Ilay nandrasako <br />Maty izy fa velona indray izao... ».</p><p>Fiainana mandrakizay dia toy izao :<br />Rehefa mahalala Anao ho Rainay <br />Ary koa, Jesoa Kristy ilay nirahinao<br />Izy no hany afa-manambara Anao<br />« Iray ihany Izaho sy ilay Raiko »<br />Izao no sitrak’Izy Ray naniraka Ahy<br />Mba hanana ny fiainana mandrakizay <br />Izay rehetra mahita ka mihaino Ahy <br />« Hatsangana ho velona amin’ny ora farany » .</p></body></html>