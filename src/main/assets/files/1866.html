<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Vavaka sy Hira</b> <i>p. 788</i></li><li style="color: red;"><b>Fihirana Hasina</b> <i>p. 308</i></li><li style="color: red;"><b>Fihirana Vaovao</b> <i>p. 542</i></li><li style="color: red;"><b>Fihirana Dera</b> <i>p. 282</i></li></ul><p>1. Indro irahiko ianao hampanjaka fitiavana e. (indroa)<br />
Hanatontosa ny lahatra, n&#39;lahatr&#39;Andriamanitra Ray e:<br />
Indro irahiko ianao hampanjaka fitiavana e,<br />
Nampihavana antsika taminy indray ka nandefa ny Zanany e:<br />
Indro irahiko ianao hampanjaka fitiavana e,</p>

<p>Izy no tia mialoha, ka naniraka ny Zanany<br />
Mba hisolo voina antsika, mba ho solon&#39;ny mpanota:<br />
Indro irahiko ianao hampanjaka fitiavana e, (indroa)</p>

<p>Ataovy antso avo ny hafatry ny Tompo, &#39;lay dinam-pitiavana e:<br />
Indro irahiko ianao hampanjaka fitiavana e,<br />
Izay tena tia no mahafoy ny ainy ho an&#39;ny sakaizany e...<br />
Misy afo mandoro ao anatiko ao, hoy ny Tompo nanafatra:<br />
Ny hielezan&#39;izany amin&#39;izao tontolo no faniriako e.</p>

<p style="margin-left:40px"><strong>Tsia, tsia,<br />
Tsy ho safotry ny ranobe akory ny fitiavana.<br />
Eny e, Tompo &ocirc;,<br />
&#39;Ty aho iraho hampiray ny olombelona. (indroa)</strong></p>

<p>2. Indro irahiko ianao hampanjaka fitiavana e, (indroa)<br />
Aza mitia eo amin&#39;ny molotra, kobaka am-bava izany e,<br />
Indro irahiko ianao hampanjaka fitiavana e,<br />
Tiava amin&#39;ny asa tokoa sy am-pahamarinana,<br />
Indro irahiko ianao hampanjaka fitiavana e,</p>

<p>I Kristy no taratra, nitia hatramin&#39;ny farany,<br />
Tsy nitsitsy ny ainy koa mba hanaovantsika izany e,<br />
Indro irahiko ianao hampanjaka fitiavana e. (indroa)</p>

<p>Torio amin-kira, amim-pifaliana izay nandidiany:<br />
Indro irahiko ianao hampanjaka fitiavana e,<br />
Ho fantatra fa mpianany isika raha mifankatia...<br />
Tsy misy olon-kafa isika mianakavy fa mpiray tampo e,<br />
Taranak&#39;i Kaina avy amin&#39;ilay Ratsy izay mankahala.</p>

<p>3. Indro irahiko ianao hampanjaka fitiavana e, (indroa)<br />
Ny fitiavana tsy ho ritra toa loharano velona:<br />
Indro irahiko ianao hampanjaka fitiavana e,<br />
Tsy ho levona mandrakizay, tsy hanam-pahataperana:<br />
Indro irahiko ianao hampanjaka fitiavana e,</p>

<p>Eny, mahery tahaka ny fahafatesana izy,<br />
Manana endrika ny afo, lelan&#39;afon&#39;Andriamanitra<br />
Indro irahiko ianao hampanjaka fitiavana e, (indroa)</p>

<p>Ireo ranobe tsy hahefa mamono ny herim-pitiavana:<br />
Indro irahiko ianao hampanjaka fitiavana e,<br />
Ireo renirano, ony manonja, tsy hahasafotra azy...<br />
Ny herin&#39;ny haizina mpankahala tsy hahatohitra azy:<br />
Ny Zanak&#39;Andriamanitra hany mpitondra herim-pahafahana.</p></body></html>