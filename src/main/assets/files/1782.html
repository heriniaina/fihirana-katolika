<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 104</i></li><li style="color: red;"><b>Fihirana Hasina</b> <i>p. 734</i></li><li style="color: red;"><b>Vavaka sy Hira</b> <i>p. 281</i></li><li style="color: red;"><b>Fihirana Vaovao</b> <i>p. 244</i></li></ul><p><strong>Toy ny ampakarina ny Fiangonana</strong><br />
<strong>Miantso an&#39;i Kristy ilay Mpampakatra. </strong><em>(Apok. 21, 2; 22, 17)</em></p>

<p><em>(Sal. 44A)</em></p>

<p>1 Ny foko mandevy amin&#39;ny teny soa,<br />
&nbsp;Ny vetsoko atolotro ny mpanjaka,<br />
&nbsp;Ny lelako penina tena kanto.<br />
&nbsp;<br />
2 Ry tsara tarehy samy zanak&#39;olona,<br />
&nbsp;Fa mahafatifaty ny molotrao,<br />
&nbsp;Ka dia notahin&#39;ny Tompo ianao.<br />
&nbsp;<br />
3 Hetraro ny sabatra, ry mahery,<br />
&nbsp;Sikino ny laza sy fiamboniana,<br />
&nbsp;Hiaro ny marina sy ny ory.<br />
&nbsp;<br />
4 Tsy laitra hotohaina ny sandrinao,<br />
&nbsp;Maranitra er&yacute; ny tsip&igrave;kanao:<br />
&nbsp;Ho ringana ireo fahavalonao.<br />
&nbsp;<br />
5 Haharitra ny fiketrahanao,<br />
&nbsp;Manjaka amin&#39;ny hitsiny manko ianao,<br />
&nbsp;Ny rariny hatrany no sitrakao.<br />
&nbsp;<br />
6 Ny Tompo Andriamanitra Tomponao<br />
&nbsp;Manosotra anao ilom-pifaliana:<br />
&nbsp;Ianao fa tsy ny hafa izay namanao.<br />
&nbsp;<br />
7 He, manitra mira ny akanjonao,<br />
&nbsp;Valiha torifolo ankafizinao<br />
&nbsp;Miritsoka mora ao an-dapanao.<br />
&nbsp;<br />
8 Anisan&#39;ireo izay malalanao<br />
&nbsp;Ny zanakavavin&#39;andriamanjaka<br />
&nbsp;Mirenty firavaka avy aminao.<br />
&nbsp;<br />
9 Ary indro mijoro ankavananao<br />
&nbsp;Miravaka er&yacute; ny mpanjakavavy<br />
&nbsp;Haingoim-bolamena avy tany Ofira.<br />
&nbsp;<br />
10 Hobio Andriamanitra tia antsika,<br />
&nbsp;Ny Zanany Tompo mpanjakantsika,<br />
&nbsp;Fanahiny tonga fanahintsika.</p></body></html>