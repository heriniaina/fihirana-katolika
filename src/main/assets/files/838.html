<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Ankalazao ny Tompo</b> <i>p. 305</i></li><li style="color: red;"><b>Fihirana Hasina</b> <i>p. 63</i></li><li style="color: red;"><b>Vavaka sy Hira</b> <i>p. 398</i></li><li style="color: red;"><b>Fihirana Vaovao</b> <i>p. 520</i></li></ul><p><strong>Andriamanitra eto amintsika: &Ocirc;! Emanoela!&nbsp;</strong></p>

<p><em>(Iz. 11, 1-5)</em></p>

<p>1 Fa Solofo iray hitsimoka amy fototr&#39;i Jesea,<br />
<span style="font-size:inherit">&nbsp;Hisy rantsana hitsiry avy amin&#39;ny taranany;</span><br />
<span style="font-size:inherit">&nbsp;Ny Fanahin&#39;izy Tompo no hitoetra ao aminy.</span></p>

<p><span style="font-size:inherit">2 &#39;Lay Fanahy fahendrena sy fahazavan-tsaina,</span><br />
<span style="font-size:inherit">&nbsp;&#39;Lay Fanahy mpankahery ary koa mpanoro hevitra,</span><br />
<span style="font-size:inherit">&nbsp;&#39;Lay Fanahy fahalalana ary fitiavam-bavaka.</span></p>

<p><span style="font-size:inherit">3 Tsy mba araka ny endri-java-misy no hitsar&agrave;ny,</span><br />
<span style="font-size:inherit">&nbsp;Na koa araka ny teny &#39;zay lazain&#39;ny vavan&#39;olona,</span><br />
<span style="font-size:inherit">&nbsp;Tsy izany no amoahany ny didim-pitsar&agrave;na.</span></p>

<p>4 Ny madinika hotsarainy ara-drariny avokoa,<br />
<span style="font-size:inherit">&nbsp;Ary didim-pitsar&agrave;na amin&#39;ny hitsiny tokoa</span><br />
<span style="font-size:inherit">&nbsp;No homeny sy havoakany ho an&#39;ny malahelo.</span></p>

<p>5 Ireo meloka hovonoiny amy fofon&#39;ain&#39;ny vavany;<br />
<span style="font-size:inherit">&nbsp;Ka ny rariny hataony fehikibo hisikinana,</span><br />
<span style="font-size:inherit">&nbsp;Dia ny marina hatrany no hataony fitafiana.</span></p></body></html>