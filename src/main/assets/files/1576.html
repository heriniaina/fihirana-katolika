<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Fihirana Vaovao</b> <i>p. 399</i></li><li style="color: red;"><b>Fihirana Hasina</b> <i>p. 573</i></li><li style="color: red;"><b>Vavaka sy Hira</b> <i>p. 295</i></li><li style="color: red;"><b>Ankalazao ny Tompo</b> <i>p. 112</i></li><li style="color: red;"><b>Fihirana Dera</b> <i>p. 238</i></li></ul><p><strong>Maro ny vokatra, Tompo,</strong><br />
<strong>Fa ny mpijinja no vitsy e:</strong><br />
<strong>Aniraho mpijinja re ny taninao e,</strong><br />
<strong>Fa maro ny vokatra.</strong></p>

<p><em>(Sal. 64)</em><br />
&nbsp;<br />
1 Eny, mendrika anao re, ry Tompo,<br />
&nbsp;Ny hobiana sy antsoina ao Si&ocirc;na:<br />
&nbsp;Ianao no anefana voady,<br />
&nbsp;Fa satria mpihaino vavaka ianao.<br />
&nbsp;<br />
2 Ka izay manana aina rehetra,<br />
&nbsp;Samy tonga mankeo aminao;<br />
&nbsp;Novesaran&#39;ny heloka aho,<br />
&nbsp;Kanjo ianao re mpamela hadisoana.<br />
&nbsp;<br />
3 Eny, sambatra ho &#39;aho &#39;zay voafidy<br />
&nbsp;Hiara-monina akaiky aminao:<br />
&nbsp;Fa higoka an&#39;ireo zava-tsoa,<br />
&nbsp;Sy ny hasin&#39;ny tempolinao.<br />
&nbsp;<br />
4 Tsapanay izao fa marina ianao,<br />
&nbsp;Mahatalanjona anay ny asanao:<br />
&nbsp;Ry mpamonjy andrandraim-pirenena<br />
&nbsp;Sy ny mponin&#39;ny nosy eran-tany.<br />
&nbsp;<br />
5 Ry nanao ireny vohitra avo,<br />
&nbsp;Ry misikina hery tsy toha,<br />
&nbsp;Ry mahay mampitony ny rano,<br />
&nbsp;Ry mahay mampangina vahoaka.<br />
&nbsp;<br />
6 Raiki-tahotra ireo vazantany,<br />
&nbsp;Raha mahita an&#39;ireo asanao;<br />
&nbsp;Ka dia rafitra mihoby avokoa<br />
&nbsp;&#39;Reo mahita masoandro isan&#39;andro.<br />
&nbsp;<br />
7 Tonga ianao, ka namangy ny tany,<br />
&nbsp;Dia nanondraka rano sy harena<br />
&nbsp;Dibo-drano ny onin&#39;ny lanitra,<br />
&nbsp;Hahavokatra izay hojinjaina.<br />
&nbsp;<br />
8 Dia nokolokoloinao ny tany,<br />
&nbsp;Ny vava asa voatondrakao rano;<br />
&nbsp;Ka ny bainga naravonao tsara,<br />
&nbsp;&#39;Zay nafafy notsofinao rano.<br />
&nbsp;<br />
9 Ary zina ny taona tontolo,<br />
&nbsp;Fa nandalo tokoa &#39;zany Tompo;<br />
&nbsp;Dia ho lonaka er&yacute; ny tanety,<br />
&nbsp;Ny havoana mirenty haravoana.<br />
&nbsp;<br />
10 Tanimbilona rakotra ondry,<br />
&nbsp;Lohasaha misalobona vary,<br />
&nbsp;Ka mihira ny tany tontolo,<br />
&nbsp;Miara-paly misaotra ny Tompo.<br />
&nbsp;<br />
11 Voninahitra anie ho anao,<br />
&nbsp;Fa di maro ny vokatra, Tompo;<br />
&nbsp;Zanakao, voa nafafy ka maty,<br />
&nbsp;Ny Fanahy kosa namelona azy.<br />
<br />
&nbsp;</p></body></html>