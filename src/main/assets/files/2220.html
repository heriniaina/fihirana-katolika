<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 151</i></li></ul><p class='auteur'><i>(Fr. Paulin T.)</i></p><p>Maro raha ilaña fañamboaraña<br />‘Reo sakaña maro tsy maintsy hihoaraña<br />Am’zay vao mety hangarangaraña<br />Ho talaky maso ny hasambaraña.</p><p>O ! Jesoa ô ! miandry Anao, mila Anao ny tany.<br />O ! Kristy ô ! fa mikorontaña ambony sy ambany.<br />Mifamono, mifampiandañy e !<br />F’ireo adidy tsy mety lany !<br />Fa mila fivoaraña ny tany<br />Dia hangina hatreo ‘reo mitomany<br />Mila fivoaraña, e ie atsaharo hatreo ny ady an-traño !</p><p>1 - Manan-dratañana zaho mangataka<br />Mitaraiñy tsy tapaka.<br />Miezaka miarina aho fa tsy afaka ;<br />Mihafatrafatra vava efa tataka .<br />Mikofoko mafy ny firenena<br />Fa toa mihamaro ‘reo mahonena,<br />Tsy manam-pitafy, mosarena<br />Very saiñy very fahendrena.</p><p>Ireñy hadalaña avy añy am-pita<br />No añambaraña hoe « tafita ».<br />F’ilay fahendrena maha Gasy atsika<br />Toa efa nalevina tsy hita.<br />Ny haino aman-jery mampita raha maro<br />Tsy misy sivana fa mifangaro;<br />Samia mitsikera, samia mahatsiaro<br />Fa maro dia maro ny raha mandalo.</p><p>  </p></body></html>