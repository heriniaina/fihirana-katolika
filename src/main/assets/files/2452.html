<html><head><meta http-equiv='Content-Type' content='text/html; charset=utf-8' /><link rel='stylesheet' type='text/css' href='../tononkira.css' /></head><body><ul class="hira-fihirana-list"><li style="color: red;"><b>Antsao ny Tompo</b> <i>p. 311</i></li></ul><p class='auteur'><i>Jean Louis Tombolaza</i></p><p>Ankalazainay Ianao ry Ray<br />Tompon'ny tany aman-danitra <br />Fa ianao tsara fo sy malala-tànana<br />No nahazoanay 'zao mofo atolotray izao<br />Vokatry ny tany aman-danitra<br />Vokatry ny asa tànan'olombelona<br />Ary dia tonga mofom-pitiavana<br />Sy aina mahavelona anay<br />Atolotray anao 'zao mofo izao<br />Mba ho tonga ho Vatan'i Kristy<br />Arotsahy aminay ny Fanahinao <br />Mba hanamasina 'zay mandray azy e !<br />Ankalazaina mandrakizay, Andriamanitra.</p><p>Ankalazainay Ianao ry Ray <br />Tompon'ny tany aman-danitra <br />Fa ianao tsara fo sy malala-tànana<br />No nahazoanay Divay atolotray izao<br />Vokatry ny tany aman-danitra<br />Vokatry ny asa tànan'olombelona<br />Ary dia tonga Rà fisotro masina ho anay<br />Sy aina mahavelona anay <br />Asandratray aminao 'zao Divay izao <br />Mba ho tonga ho Ràn' i Kristy<br />Arotsahy aminay ny Fanahinao <br />Mba hanamasina ' zay mandray azy e !<br />Ankalazaina mandrakizay, Andriamanitra.</p><p>Ndreto izahay ry Ray ô !<br />Manolo-tena aminao <br />Akambano amin'ny Tenanao<br />Ny hery amam-piainanay <br />Sasao amin'ny Teninao, 'reo fahotana vitanay<br />Handray ny fahamarinanao <br />Sy ny tso-dranom-pamelàna<br />Omenay anao, ny tenanay<br />Mba hiray amin'ny Tenanao<br />Ny nofonay, ny Rànay, hitafy an'i Kristy ô !<br />Ankalazaina mandrakizay, Andriamanitra.</p></body></html>